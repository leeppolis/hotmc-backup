---
layout: news
category: News
banner: "/assets/uploads/import.news/sante.jpg"
title: "Tormento presta la voce a uno dei protagonisti di Zeta per un video rap"
excerpt: "  La notizia ha lasciato perplessi alcuni ed entusiasti altri, ma in ogni caso si tratta di una prima volta assoluta per l’hip hop in Italia, e forse addirittura nel mondo, perché a memoria non ci viene in mente nessun caso simile neanche all’estero. Come tutti sapete tra qualche settimana uscirà al cinema Zeta, film [&hellip"
quote: ""
description: "  La notizia ha lasciato perplessi alcuni ed entusiasti altri, ma in ogni caso si tratta di una prima volta assoluta per l’hip hop in Italia, e forse addirittura nel mondo, perché a memoria non ci viene in mente nessun caso simile neanche all’estero. Come tutti sapete tra qualche settimana uscirà al cinema Zeta, film [&hellip"
keywords: ""
date: 2016-04-04T00:00:00.000+01:00
author: "Marta Blumi Tripodi"
cover: "/assets/uploads/import.news/sante.jpg"
pagination:
  enabled: true

---

La notizia ha lasciato perplessi alcuni ed entusiasti altri, ma in ogni caso si tratta di una prima volta assoluta per l’hip hop in Italia, e forse addirittura nel mondo, perché a memoria non ci viene in mente nessun caso simile neanche all’estero. Come tutti sapete [**tra qualche settimana uscirà al cinema _Zeta_**](https://hotmc.com/fuori-il-trailer-di-zeta-il-film-ambientato-nella-scena-hip-hop-italiana/), film (quindi opera di fantasia) ambientato all’interno della scena rap italiana. I protagonisti sono degli mc, ma nella realtà non tutti gli attori scritturati sono in grado di rappare: se Izi, il protagonista, lo è, non si può dire lo stesso per Salvatore Esposito, che molti ricorderanno come il Genny Savastano di _Gomorra_ e che in questo caso interpreta il rapper Sante.

Per colmare la lacuna a prestargli la voce è stato un peso massimo dell’hip hop di casa nostra, Tormento, su un beat steso ad arte da Shablo. La cosa che ha fatto sollevare un sopracciglio ad alcuni è che Tormento non si limita a “doppiarlo” nel film, ma ha anche realizzato un vero e proprio singolo dal titolo _Serpenti_, il cui video che vedete qui sopra è uscito a nome Sante (il personaggio fittizio interpretato da Esposito, appunto) e sarà presumibilmente in vendita su iTunes insieme alla colonna sonora del film. Insomma, dal ghostwriting al ghost rapping: per alcuni il passo è troppo azzardato. Bisogna sempre ricordare, però, che trattandosi di un’opera di fantasia non c’è ragione di scandalizzarsi: dubitiamo che Sante pubblicherà mai un album a suo nome, e vedere Tormento che gioca a fare il ventriloquo con un ottimo attore come Salvatore Esposito è un esperimento interessante, che dimostra una volta di più (se mai fosse necessario) la grande versatilità di Yoshi. Per curiosità, però, speravamo di vederlo anche nei panni di attore, a questo punto…
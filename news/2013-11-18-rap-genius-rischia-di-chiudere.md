---
layout: news
category: News
banner: "/assets/uploads/import.news/RapGenius.png"
title: "Rap Genius rischia di chiudere"
excerpt: "Rap Genius è senz’altro il sito di riferimento per chiunque voglia leggere e/o interpretare correttamente le liriche della musica hip hop a 360°. Nel giro di pochi anni è diventato una miniera di informazioni utili, grazie soprattutto agli utenti che hanno condiviso le proprie conoscenze online, regalando sfumature e inquadrature inedite sui significati dei vari [&hellip"
quote: ""
description: "Rap Genius è senz’altro il sito di riferimento per chiunque voglia leggere e/o interpretare correttamente le liriche della musica hip hop a 360°. Nel giro di pochi anni è diventato una miniera di informazioni utili, grazie soprattutto agli utenti che hanno condiviso le proprie conoscenze online, regalando sfumature e inquadrature inedite sui significati dei vari [&hellip"
keywords: ""
date: 2013-11-18T00:00:00.000+01:00
author: "Marta Blumi Tripodi"
cover: "/assets/uploads/import.news/RapGenius.png"
pagination:
  enabled: true

---

[](https://hotmc.com/rap-genius-rischia-di-chiudere/rapgenius/)

[**Rap Genius**](http://rapgenius.com/ "http://rapgenius.com/") è senz’altro il sito di riferimento per chiunque voglia leggere e/o interpretare correttamente le liriche della musica hip hop a 360°. Nel giro di pochi anni è diventato una miniera di informazioni utili, grazie soprattutto agli utenti che hanno condiviso le proprie conoscenze online, regalando sfumature e inquadrature inedite sui significati dei vari testi. L’opera di Rap Genius è stata talmente apprezzata che Nas in persona figura tra i consiglieri editoriali del sito.

Assurdo ma vero, però, non tutti sembrano apprezzare l’operato di Rap Genius: soprattutto l’associazione nazionale degli editori musicali americani, che hanno deciso di citare in giudizio 50 siti che diffondono testi di canzoni online, tra cui appunto il portale in questione. Il motivo? Si tratta di opere d’ingegno di proprietà dei legittimi autori, e visto che i siti specializzati guadagnano su queste opere (condividendole sulle loro pagine generano molto traffico, che si traduce in pubblicità e soldi) dovrebbero pagare i diritti agli autori e alle case discografiche. La richiesta dell’associazione è che questi siti chiudano immediatamente.

Per fortuna, però, ad arrivare in soccorso di Rap Genius è stata la Sony, colosso del music business, che ha appena chiuso un accordo di licenza con il sito: in sostanza, d’ora in poi per Rap Genius pubblicare i testi di artisti legati a questa major sarà legale. L’obbiettivo è quello di stringere accordi simili con le altre realtà discografiche, in modo da allontanare definitivamente lo spettro della chiusura.
---
layout: news
category: News
banner: "/assets/uploads/import.news/esa.jpg"
title: "Esa – Il miracolo di Fatima: video"
excerpt: "Poco prima dell’estate Esa aveva annunciato il suo definitivo ritiro dalla scena rap,  motivato da questioni anagrafiche, economiche e di contesto e spiegando che da allora in avanti si sarebbe dedicato alla pittura. La sua decisione aveva suscitato non poco dibattito: la domanda che molti si ponevano è che senso abbia il successo del rap [&hellip"
quote: ""
description: "Poco prima dell’estate Esa aveva annunciato il suo definitivo ritiro dalla scena rap,  motivato da questioni anagrafiche, economiche e di contesto e spiegando che da allora in avanti si sarebbe dedicato alla pittura. La sua decisione aveva suscitato non poco dibattito: la domanda che molti si ponevano è che senso abbia il successo del rap [&hellip"
keywords: ""
date: 2019-01-10T00:00:00.000+01:00
author: "Marta Blumi Tripodi"
cover: "/assets/uploads/import.news/esa.jpg"
pagination:
  enabled: true

---

Poco prima dell’estate Esa aveva annunciato il suo[ **definitivo ritiro dalla scena rap**](https://hotmc.com/esa-si-ritira-dal-rap-ma-continua-a-fare-lartista-ed-e-un-peccato-per-tutti-noi/), motivato da questioni anagrafiche, economiche e di contesto e spiegando che da allora in avanti si sarebbe dedicato alla pittura. La sua decisione aveva suscitato non poco dibattito: la domanda che molti si ponevano è che senso abbia il successo del rap italiano e il mercato parallelo delle copie di dischi anni ’90 con prezzi alle stelle, se poi molti dei suoi pionieri e mostri sacri si trovavano comunque costretti a malincuore (proprio e dei fan) a rinunciare a fare musica nel presente.

Per fortuna, però, Esa ha cambiato idea e ha deciso di tornare sui suoi passi, e lo fa con un nuovo video, _Il miracolo di Fatima_, che potete vedere qui sopra. Ha voluto accompagnare questa nuova uscita con un messaggio:

_Chiuso lo sciopero del Rap. Si ritorna a lavoro sui microfoni e campionatori. E’ ufficiale. Torno sulla scena perché c’ho voglia di rappare. Non mollo la pittura, anzi la ringrazio due volte perché sicuro è la forma di espressione che mi permette di ricarire le enercgie quando non ho la testa per suonare. Ascolto musica e dipingo. Ringrazio i ragazzi che sono passati negli ultimi mesi a registrare nel mio studio per avermi dato la voglia di rimettermi in gioco. La forza e l’entusiasmo degli artisti e amici che collaborano alla mia visione mi hanno ispirato molto. Anche le ultime uscite dei Mostri Sacri come il Colle, Cor Veleno, Speaker Cenzou, Inoki e Alien Army sono state una grossa motivazione per ritornare in pista. Non ultimi i vostri messaggi che sono arrivati quotidianamente facendomi capire che per molta gente, anche se non è la maggioranza, la mia musica è importante. Grazie di Cuore._

Per quanto ci riguarda, è un’ottima notizia. Bentornato, Prez!
---
layout: news
category: News
banner: "/assets/uploads/import.news/Kento-foto-Federico-Chiesa.jpg"
title: "Kento si esibirà al Premio Tenco come unico rapper della serata finale"
excerpt: "Il rapporto tra la scena hip hop e il Premio Tenco negli anni non è sempre stato un idillio reciproco. Il prestigioso riconoscimento, che esiste dal 1974, viene consegnato ad “artisti che hanno dato un significativo apporto alla canzone d’autore mondiale”, citiamo da Wikipedia. Oltre al premio principale, a margine della manifestazione, dal 1984 vengono anche [&hellip"
quote: ""
description: "Il rapporto tra la scena hip hop e il Premio Tenco negli anni non è sempre stato un idillio reciproco. Il prestigioso riconoscimento, che esiste dal 1974, viene consegnato ad “artisti che hanno dato un significativo apporto alla canzone d’autore mondiale”, citiamo da Wikipedia. Oltre al premio principale, a margine della manifestazione, dal 1984 vengono anche [&hellip"
keywords: ""
date: 2016-10-17T00:00:00.000+01:00
author: "Marta Blumi Tripodi"
cover: "/assets/uploads/import.news/Kento-foto-Federico-Chiesa.jpg"
pagination:
  enabled: true

---

Il rapporto tra la scena hip hop e il Premio Tenco negli anni non è sempre stato un idillio reciproco. Il prestigioso riconoscimento, che esiste dal 1974, viene consegnato ad “artisti che hanno dato un significativo apporto alla canzone d’autore mondiale”, citiamo da Wikipedia. Oltre al premio principale, a margine della manifestazione, dal 1984 vengono anche assegnate le cosiddette Targhe Tenco ai migliori album italiani pubblicati nell’anno precedente, a insindacabile giudizio di una giuria formata da oltre 200 giornalisti musicali.

Purtroppo, però, nonostante la musica rap italiana sia ormai universalmente riconosciuta come al pari (o spesso superiore) della musica cantautorale, finora non è stata molto rappresentata all’interno del concorso. Tra i candidati alla Targa Tenco di solito c’è non più di un album rap all’anno su decine di dischi selezionati, e i premiati sono ancora di meno, due in tutto: i 99 Posse, che hanno vinto nel 1994 per _Curre Curre Guagliò_ e nel 2000 hanno raddoppiato per _La vida que viendrà_, e Caparezza, che nel 2014 ha vinto con _Museica_.

Una buona notizia quest’anno c’è, però: durante la serata finale si esibirà Kento, degno rappresentante del miglior talento lirico di casa nostra. «Ho invitato Kento perché riscoprire la musica di Tenco anche attraverso il rap, è stata un’esperienza inaspettata» ha commentato Enrico de Angelis, Direttore Artistico del Premio Tenco. «Nel suo approccio e nelle sue rime ritrovo molti dei caratteri che accomunano i cantautori più stimati». In bocca al lupo a lui e congratulazioni!
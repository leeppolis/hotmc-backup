---
layout: news
category: News
banner: "/assets/uploads/import.news/717Manu_Phl_680.jpg"
title: "Manu PHL costretto a ritirare il video Contro la Juve in seguito a minacce"
excerpt: "Manu PHL è un rapper toscano fresco di uscita con il suo EP Contro (distribuito da La Grande Onda, l’etichetta di Piotta), un progetto concettuale il cui singolo d’apertura era intitolato Contro la Juve: in sostanza si trattava di un brano ironico che usando la metafora del calcio parlava della società italiana di oggi. Peccato [&hellip"
quote: ""
description: "Manu PHL è un rapper toscano fresco di uscita con il suo EP Contro (distribuito da La Grande Onda, l’etichetta di Piotta), un progetto concettuale il cui singolo d’apertura era intitolato Contro la Juve: in sostanza si trattava di un brano ironico che usando la metafora del calcio parlava della società italiana di oggi. Peccato [&hellip"
keywords: ""
date: 2014-02-28T00:00:00.000+01:00
author: "Marta Blumi Tripodi"
cover: "/assets/uploads/import.news/717Manu_Phl_680.jpg"
pagination:
  enabled: true

---

[](https://hotmc.com/manu-phl-costretto-a-ritirare-il-video-contro-la-juve-in-seguito-a-minacce/717manu%5Fphl%5F680/)

Manu PHL è un rapper toscano fresco di uscita con il suo EP _Contro_ (distribuito da La Grande Onda, l’etichetta di Piotta), un progetto concettuale il cui singolo d’apertura era intitolato _Contro la Juve_: in sostanza si trattava di un brano ironico che usando la metafora del calcio parlava della società italiana di oggi. Peccato però che non tutti abbiano capito lo scherzo: dopo una serie di minacce ricevute da lui e dai suoi parenti sui propri profili Facebook personali (ovviamente ad opera di ignoti) Manu ha deciso di ritirare il video da YouTube. “Nonostante il contenuto ironico e sicuramente non aggressivo o offensivo della canzone, nonostante il calcio venisse usato principalmente come metafora della società, ho ricevuto concrete e ripetute minacce per l’incolumità mia e di persone che portano il mio stesso cognome” ha spiegato. “Poiché ritengo che valga la pena correre rischi per cause nobili e importanti, ma non per una semplice canzone, ho deciso di rimuovere il video. Come spesso accade, la prepotenza e la stupidità di pochi mettono a repentaglio la libertà di tutti gli altri. Pace, Manu.” Una vicenda a dir poco surreale.
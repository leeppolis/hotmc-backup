---
layout: news
category: News
banner: "/assets/uploads/import.news/8cc21901-2282-4efd-a9aa-4fde0447ebab-640x640.jpeg"
title: "Crush, nuovo single di SumeRR featuring Lasai"
excerpt: "SumeRR, l’artista giamaicana residente a Tenerife, presenta il suo nuovo singolo e videoclip Crush con la collaborazione di Lasai, uno degli artisti più importanti del reggae spagnolo, in una combination che si sposa perfettamente con la produzione dancehall creata da Ras Kuko (Bass Kulcha Music). In questo nuovo brano, il secondo dopo il suo debutto [&hellip"
quote: ""
description: "SumeRR, l’artista giamaicana residente a Tenerife, presenta il suo nuovo singolo e videoclip Crush con la collaborazione di Lasai, uno degli artisti più importanti del reggae spagnolo, in una combination che si sposa perfettamente con la produzione dancehall creata da Ras Kuko (Bass Kulcha Music). In questo nuovo brano, il secondo dopo il suo debutto [&hellip"
keywords: ""
date: 2019-07-25T00:00:00.000+01:00
author: "Haile Anbessa"
cover: "/assets/uploads/import.news/8cc21901-2282-4efd-a9aa-4fde0447ebab-640x640.jpeg"
pagination:
  enabled: true

---

SumeRR, l’artista giamaicana residente a Tenerife, presenta il suo nuovo singolo e videoclip Crush con la collaborazione di Lasai, uno degli artisti più importanti del reggae spagnolo, in una combination che si sposa perfettamente con la produzione dancehall creata da Ras Kuko (Bass Kulcha Music).

In questo nuovo brano, il secondo dopo il suo debutto in Europa con Old School, la cantante dimostra la sua versatilità. Se nel primo ha fatto conoscere il suo lato più roots, in Crush non lascia dubbi sulla facilità con cui si cimenta anche in uno stile come la dancehall, rendendo omaggio alle sue radici giamaicane e bilanciando la sua voce con quella di Lasai, uno fra gli artisti più attivi della scena spagnola, dotato di grande esperienza sia sul palco che in studio.

Questa nuova release consolida l’unione musicale di SumeRR con il produttore e cantante Ras Kuko, la cui band la accompagnerà anche nei suoi prossimi spettacoli dal vivo.

Crush è disponibile su tutte le piattaforme digitali e il video, realizzato da T.Kimono, può essere visto sul canale YouTube della cantante.
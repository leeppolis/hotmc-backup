---
layout: news
category: News
banner: "/assets/uploads/import.news/AuDD_Single_Cover-1024x1024.jpg"
title: "Au DD – PNL: Video"
excerpt: "Au DD è il titolo del nuovo singolo del duo francese PNL, terzo estratto del loro prossimo album Deux Frères in uscita il 5 aprile: ancora una volta i due fratelli ci presentano un prodotto di alta qualità, come ormai i loro standard ci hanno abituati. Partendo dal lato musicale, ci troviamo di fronte ad un interessante [&hellip"
quote: ""
description: "Au DD è il titolo del nuovo singolo del duo francese PNL, terzo estratto del loro prossimo album Deux Frères in uscita il 5 aprile: ancora una volta i due fratelli ci presentano un prodotto di alta qualità, come ormai i loro standard ci hanno abituati. Partendo dal lato musicale, ci troviamo di fronte ad un interessante [&hellip"
keywords: ""
date: 2019-03-25T00:00:00.000+01:00
author: "Luca Gissi"
cover: "/assets/uploads/import.news/AuDD_Single_Cover-1024x1024.jpg"
pagination:
  enabled: true

---

_Au DD_ è il titolo del nuovo singolo del duo francese **PNL,** terzo estratto del loro prossimo album _Deux Frères_ in uscita il 5 aprile: ancora una volta i due fratelli ci presentano un prodotto di alta qualità, come ormai i loro standard ci hanno abituati. Partendo dal lato musicale, ci troviamo di fronte ad un interessante produzione **cloud** malinconica contornata meravigliosamente dalla loro voce: il testo, tra le altre cose, racconta di una triste contraddizione che per forza di cose si è venuta a creare attorno a loro. Nonostante il grandissimo successo che ha pochi rivali in tutta Europa, ai due tornano in mente i ricordi di un passato borderline, dal quale non riescono ancora a redimersi a pieno. Questo è raccontato in maniera magnifica dal video, punto focale dell’intero prodotto, sviluppato su questi due contesti così diversi. Da un lato troviamo la maestosità della **Tour Eiffel** che per l’occasione ha ospitato i due artisti, quasi a sottolineare dove siano arrivati e che siano sopra a tutti, vedendo dall’alto Parigi tacere di notte, dall’altro proseguendo nel video il monumento viene visto da una terrazza dell’umile periferia. Nonostante ci siano altre scene molto crude, il centro del concept è proprio nascosto nel contrasto delle due immagini precedenti, le due facce della medaglia del successo. Il video quindi è girato con grande maestria da **Quentin de Lamarzelle.**
---
layout: news
category: News
banner: "/assets/uploads/import.news/hamilton.jpg"
title: "Dopo averle cantate a Trump, il musical Hamilton dà origine a un mixtape in chiave hip hop"
excerpt: "Se vi sembra di avere già sentito parlare di Hamilton, non vi sbagliate: si tratta infatti di quel famoso musical che qualche settimana fa, all’indomani della vittoria di Trump alle elezioni americane, accorgendosi di avere tra gli spettatori il vicepresidente eletto Pence, aveva riunito tutto il cast sul palco e pronunciato un discorso in cui [&hellip"
quote: ""
description: "Se vi sembra di avere già sentito parlare di Hamilton, non vi sbagliate: si tratta infatti di quel famoso musical che qualche settimana fa, all’indomani della vittoria di Trump alle elezioni americane, accorgendosi di avere tra gli spettatori il vicepresidente eletto Pence, aveva riunito tutto il cast sul palco e pronunciato un discorso in cui [&hellip"
keywords: ""
date: 2016-12-05T00:00:00.000+01:00
author: "Marta Blumi Tripodi"
cover: "/assets/uploads/import.news/hamilton.jpg"
pagination:
  enabled: true

---

Se vi sembra di avere già sentito parlare di Hamilton, non vi sbagliate: si tratta infatti di quel famoso musical che qualche settimana fa, all’indomani della vittoria di Trump alle elezioni americane, accorgendosi di avere tra gli spettatori il vicepresidente eletto Pence, aveva riunito tutto il cast sul palco e pronunciato un discorso in cui gli si chiedeva di non calpestare i diritti delle minoranze.

Al di là di questo episodio, comunque, Hamilton è un musical da record (da mesi sta facendo il tutto esaurito a Broadway) che racconta la storia di Alexander Hamilton, uno dei padri fondatori degli Stati Uniti D’America. Elogiato da tutti per le sue tematiche ancora molto attuali, è particolarmente caro alla comunità afro-americana che l’ha omaggiato con uno strepitoso mixtape, in cui la crème de la crème della scena black americana – Roots, Nas, Alicia Keys, Chance the Rapper, Usher, Ja Rule, Jill Scott, Andra Day … – coverizza o rielabora le canzoni più celebri del musical. _The Hamilton Mixtape_ è disponibile anche in streaming dal player qui sopra: da non perdere a nessun costo!
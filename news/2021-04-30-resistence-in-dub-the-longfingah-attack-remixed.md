---
layout: news
category: News
banner: "/assets/uploads/import.news/unnamed-14-640x640.jpg"
title: "R.esistence in Dub – The LongFingah Attack Remixed"
excerpt: "pochi mesi dall’uscita dell’EP The LongFingah Attack, i friulani R.esistence in Dub pubblicano The LongFingah Attack – Remixed, in cui quattro artisti europei presentano la loro versione dei brani contenuti nel precedente lavoro realizzato con il cantante tedesco LongFingah. La pubblicazione di questo EP è stata anticipata dall’uscita di Come A Dance con il remix di Timbali, rappresentante di grande successo della [&hellip"
quote: ""
description: "pochi mesi dall’uscita dell’EP The LongFingah Attack, i friulani R.esistence in Dub pubblicano The LongFingah Attack – Remixed, in cui quattro artisti europei presentano la loro versione dei brani contenuti nel precedente lavoro realizzato con il cantante tedesco LongFingah. La pubblicazione di questo EP è stata anticipata dall’uscita di Come A Dance con il remix di Timbali, rappresentante di grande successo della [&hellip"
keywords: ""
date: 2021-04-30T00:00:00.000+01:00
author: "Haile Anbessa"
cover: "/assets/uploads/import.news/unnamed-14-640x640.jpg"
pagination:
  enabled: true

---

pochi mesi dall’uscita dell’EP _The LongFingah Attack_, i friulani **R.esistence in Dub** pubblicano _**The LongFingah Attack – Remixed**_, in cui quattro artisti europei presentano la loro versione dei brani contenuti nel precedente lavoro realizzato con il cantante tedesco LongFingah.

La pubblicazione di questo EP è stata anticipata dall’uscita di _Come A Dance_ con il remix di **Timbali**, rappresentante di grande successo della scena londinese, e da _Warning_, opera in questo caso del produttore e dub activist tedesco **Umberto Echo**. A questi, si aggiungono ora _Speculator_, mixato dal giovane ed energico sound austriaco **Dubbing Sun** e _Anybody Out There_ nella versione firmata dal noto produttore italiano **Paolo Baldini**.

I quattro brani originali sono presenti nell’EP pubblicato lo scorso novembre, frutto della collaborazione avvenuta negli ultimi anni con il cantante berlinese LongFingah e con Paolo Baldini incaricato del mix e dei dubs. Il sound fresco che ne risulta trasporta nel mondo del dubwise, accompagnato da liriche che vogliono essere una critica aperta alla pazzia sociale in cui ci stiamo addentrando.

_**The LongFingah Attack – Remixed**_, dodicesimo lavoro per i R.esistence in Dub in 14 anni di attività, è disponibile sulla loro [pagina Bandcamp](https://runitagency.us3.list-manage.com/track/click?u=d1ce25b5e360c3df7324cc026&id=bf475378aa&e=b28fcd7e48).
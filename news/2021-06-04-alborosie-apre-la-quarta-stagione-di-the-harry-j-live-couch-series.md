---
layout: news
category: News
banner: "/assets/uploads/import.news/unnamed-1-2-640x640.jpg"
title: "Alborosie apre la quarta stagione di The Harry J Live Couch Series"
excerpt: "Sulla scia del suo nuovo album, For the Culture, uscito il 4 giugno, l’Italian Reggae Ambassador, Alborosie è il primo show sul divano per la stagione 4 della Harry J Live Couch Series. Le immagini di questa jam session virtuale prodotta da Tara Johnson usciranno martedì 8 giugno 2021 sul canale YouTube dell’Harry J Studio alle 20:00. (ora italiana, le 14:00 in [&hellip"
quote: ""
description: "Sulla scia del suo nuovo album, For the Culture, uscito il 4 giugno, l’Italian Reggae Ambassador, Alborosie è il primo show sul divano per la stagione 4 della Harry J Live Couch Series. Le immagini di questa jam session virtuale prodotta da Tara Johnson usciranno martedì 8 giugno 2021 sul canale YouTube dell’Harry J Studio alle 20:00. (ora italiana, le 14:00 in [&hellip"
keywords: ""
date: 2021-06-04T00:00:00.000+01:00
author: "Haile Anbessa"
cover: "/assets/uploads/import.news/unnamed-1-2-640x640.jpg"
pagination:
  enabled: true

---

Sulla scia del suo nuovo album, _For the Culture_, uscito il 4 giugno, l’Italian Reggae Ambassador, **Alborosie** è il primo show sul divano per la stagione 4 della _**Harry J Live Couch Series**_. Le immagini di questa jam session virtuale prodotta da Tara Johnson usciranno martedì 8 giugno 2021 sul [canale YouTube](https://runitagency.us3.list-manage.com/track/click?u=d1ce25b5e360c3df7324cc026&id=0ed0e6fbdb&e=b28fcd7e48) dell’Harry J Studio alle 20:00\. (ora italiana, le 14:00 in Giamaica).

Comodamente seduto sul divano dorato nello studio di registrazione di Harry J (a Kingston, in Giamaica) con i dreadlocks che toccano il suolo, Alborosie insieme ai membri della sua Shengen Clan Band, ha eseguito alcuni dei suoi successi internazionali come _Diversity_, _Rasta Anthem_, _Jah Jah Blessings_, _Herbalist_ e _Kingston Town_ in un accattivante set di 20 minuti.

_“Ho scelto di eseguire i miei classici per la serie sul divano, rimanendo fedele alle radici del reggae, che è ciò per cui l’Harry J Recording Studio è noto”_ ha detto dopo la sua esibizione, _“la buona musica è curativa, per questo continuerò sempre a produrre ed esibirmi per i miei fan, specialmente in questi tempi senza precedenti”_, ha detto con un sorriso sottolineando l’importanza della sua canzone _Unprecedented Times_ inclusa nel nuovo album.

A un anno di distanza dalla prima edizione, la Harry J Live Couch Series continua a portare la dolce musica reggae nelle case dei suoi spettatori. Prima come tributo a Bob Andy (scomparso lo scorso anno ad aprile) e poi come costante promemoria che la musica reggae è terapeutica nei momenti difficili. Il mini concerto virtuale è diventato un evento bisettimanale con un nuovo episodio in uscita il martedì pomeriggio.

_“Avere un artista affermato come Alborosie sul divano è un tale onore! Come musicista, produttore, cantante e compositore, il suo lavoro non è solo fonte di ispirazione; crediamo che la sua esibizione calma ma avvincente sia l’inizio perfetto per questa stagione mentre continuiamo a navigare in una pandemia in cui i concerti dal vivo sono rari”_, ha affermato un’entusiasta Tara Johnson.

_“Sono emozionata per la quarta stagione perché abbiamo coinvolto una miscela davvero eclettica di artisti emergenti ed affermati e siamo passati allo “stile acustico”. Abbiamo iniziato con tre episodi nell’aprile 2020, ma in questa stagione ce ne saranno dieci”_, ha continuato Johnson. _“I primi cinque includono **Alborosie** (8 giugno), un artista emergente che si muove tra vari generi, **Truvi** (22 giugno), un giovane cantante dalla voce impressionante, **Projexx** (6 luglio), la provocante **Monifa** (20 luglio) e “l’ultimo vero” **Sanjay** (il 3 agosto)”_, ha detto Johnson.

Pur mantenendo il riserbo sugli altri cinque episodi, Tara dice che i fan possono aspettarsi di vedere un altro artista consolidato insieme a nuovi sound di giovani promettenti musicisti e cantanti.

Per fare onore sia alla ricca storia del reggae dell’Harry J Recording Studio come luogo in cui Bob Marley and the Wailers hanno registrato i loro primi cinque album che all’**Harry J Catalog** (che include leggende del come Bob Andy e Marcia Griffiths), Tara, ora comproprietaria dello studio, ha chiesto che ogni episodio della serie includa l’esecuzione di una canzone dell’Harry J Catalog o di una canzone registrata presso lo studio.

Gli episodi passati della Harry J Live Couch Series hanno visto la cantante esordiente del 2020, Zhayna, il percussionista roots Hector, il reggae crooner Ras-I e artisti emergenti come Joby Jay, GiRL e Blvk H3ro con il supporto della Harry J All Stars band.

La serie Harry J Live Couch è sponsorizzata dal Ministero giamaicano della Cultura, Genere, Spettacolo e Sport, Uppsala Reggae Festival e Conceptual Lighting.

* Alborosie – 8 giugno
* Truvi – 22 giugno
* Projexx – 6 luglio
* Monifa – 20 luglio
* Sanjay – 3 agosto
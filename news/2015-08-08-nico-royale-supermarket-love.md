---
layout: news
category: News
banner: "/assets/uploads/import.news/supermarket-640x244.jpg"
title: "Nico Royale – Supermarket Love"
excerpt: "  Un inno all’amore, al ritmo di reggae. Esce venerdì 10 luglio, nelle radio e nei principali store digitali, il nuovo singolo di Nico Royale Supermarket Love. Il brano anticipa il terzo album ufficiale dell’artista bolognese, in uscita nei prossimi mesi per l’etichetta torinese Trumen Records del gruppo Trumen Company. “Molto spesso, nella vita, le [&hellip"
quote: ""
description: "  Un inno all’amore, al ritmo di reggae. Esce venerdì 10 luglio, nelle radio e nei principali store digitali, il nuovo singolo di Nico Royale Supermarket Love. Il brano anticipa il terzo album ufficiale dell’artista bolognese, in uscita nei prossimi mesi per l’etichetta torinese Trumen Records del gruppo Trumen Company. “Molto spesso, nella vita, le [&hellip"
keywords: ""
date: 2015-08-08T00:00:00.000+01:00
author: "Haile Anbessa"
cover: "/assets/uploads/import.news/supermarket-640x244.jpg"
pagination:
  enabled: true

---

[](https://hotmc.com/wp-content/uploads/2015/08/supermarket.jpg)

Un inno all’amore, al ritmo di reggae. Esce venerdì 10 luglio, nelle radio e nei principali store digitali, il nuovo singolo di Nico Royale Supermarket Love. Il brano anticipa il terzo album ufficiale dell’artista bolognese, in uscita nei prossimi mesi per l’etichetta torinese Trumen Records del gruppo Trumen Company.

“Molto spesso, nella vita, le cose capitano per caso: quando accade bisogna saperle viverle, senza pensarci troppo e senza prendersi troppo sul serio”. Così Nico spiega il senso più profondo di Supermarket Love, il cui testo racconta in maniera spensierata e sognatrice di un amore sbocciato proprio tra le corsie di un supermercato.  
L’arrangiamento musicale del brano rispecchia perfettamente quest’atmosfera: le chiare influenze reggae, sorrette dal battito incessante tipico della dancehall, danno vita ad un sound tipicamente estivo che non nasconde le sue ambizioni pop.

Già proposto in una differente versione nel 2011, Supermarket Love viene ora rilanciato da Nico Royale con un freschissimo arrangiamento curato dal producer Keezy della famiglia Trumen, che ha fornito un abito tutto nuovo e ancora più convincente alla canzone.

Dopo la parentesi di vita in Centro America e una lunga serie di date in tutta Europa, con questo nuovo lavoro Nico Royale consolida il suo posto nella scena reggae italiana, confermandosi artista in grado di muoversi agevolmente in diversi territori sonori: dal roots al dub, dalla dancehall all’hip hop.
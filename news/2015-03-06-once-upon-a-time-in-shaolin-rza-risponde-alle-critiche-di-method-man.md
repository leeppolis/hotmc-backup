---
layout: news
category: News
banner: "/assets/uploads/import.news/wu-tang-1-of-1_480_500_cropp.jpg"
title: "Once upon a time in shaolin: RZA risponde alle critiche di Method Man"
excerpt: "  Come ormai tutti sapete Once upon a time in Shaolin è un album del Wu-Tang Clan, che contiene del materiale “vintage” della crew ed è stato stampato in una sola copia l’anno scorso, inizialmente con l’intenzione di trasformarlo in un’opera d’arte da museo (tanto che la scatola che lo contiene è un’opera d’arte essa stessa). [&hellip"
quote: ""
description: "  Come ormai tutti sapete Once upon a time in Shaolin è un album del Wu-Tang Clan, che contiene del materiale “vintage” della crew ed è stato stampato in una sola copia l’anno scorso, inizialmente con l’intenzione di trasformarlo in un’opera d’arte da museo (tanto che la scatola che lo contiene è un’opera d’arte essa stessa). [&hellip"
keywords: ""
date: 2015-03-06T00:00:00.000+01:00
author: "Marta Blumi Tripodi"
cover: "/assets/uploads/import.news/wu-tang-1-of-1_480_500_cropp.jpg"
pagination:
  enabled: true

---

[](https://hotmc.com/wp-content/uploads/2014/03/wu-tang-1-of-1%5F480%5F500%5Fcropp.jpg)

Come ormai tutti sapete _Once upon a time in Shaolin_ è un album del Wu-Tang Clan, che contiene del materiale “vintage” della crew ed è stato stampato in una sola copia l’anno scorso, inizialmente con l’intenzione di trasformarlo in un’opera d’arte da museo (tanto che la scatola che lo contiene è un’opera d’arte essa stessa). Dopo qualche mese, però, secondo una leggenda metropolitana molto accreditata quell’unica copia sarebbe stata acquistata da Skrillex per cinque milioni di dollari, e ora la custodisce come suo unico proprietario. La clausola di vendita gli impone di non diffonderlo per i prossimi 88 anni, numero scelto perché altamente simbolico – otto infatti sono i membri superstiti del Wu. Questo almeno secondo XXL Mag, perché il dettaglio non era emerso in precedenza.

Già, perché qualche giorno fa, in un’intervista a XXL Mag, Method Man si era mostrato in forte disaccordo con il resto del collettivo su questo punto, che apparentemente aveva scoperto solo in quel momento dalla domanda del giornalista: “Che si fotta quell’album, la gente ha il diritto di ascoltarlo ed è stanca di questa storia di merda, piuttosto diffondetelo in free download” ha tuonato dalle pagine della rivista. La risposta di RZA, che per primo aveva avuto l’idea di tenere segregato _Once upon a time in Shaolin_, non si è fatta attendere ed è arrivata via Twitter, dove ha spiegato che gli 88 anni d’attesa si riferiscono alla sua diffusione a scopo di lucro e non alla possibilità di ascoltare il disco. “Siete tutti disinformati, quest’album è sempre ruotato attorno al concept della singola copia, lo sapevate dall’inizio” ha spiegato RZA, che è apparso piuttosto irritato. “Method Man è stato informato male da XXL e tutti voi gli siete andati dietro. Studiate la situazione prima di parlare”. Non si ha ancora risposta da Meth.
---
layout: news
category: News
banner: "/assets/uploads/import.news/12800319_1036398779735791_1300825199531410950_n.jpg"
title: "Fuori il trailer di Zeta, il film ambientato nella scena hip hop italiana"
excerpt: "Di Zeta vi avevamo già parlato qui: in sostanza si tratta di un film (un’opera di fantasia, quindi) ambientato nella scena hip hop italiana, che ha per protagonista un rapper emergente che vive l’ascesa dall’underground alla classifica. L’attore che lo interpreta è Izi, un mc genovese giovane ma già abbastanza quotato, qui potete sentire il [&hellip"
quote: ""
description: "Di Zeta vi avevamo già parlato qui: in sostanza si tratta di un film (un’opera di fantasia, quindi) ambientato nella scena hip hop italiana, che ha per protagonista un rapper emergente che vive l’ascesa dall’underground alla classifica. L’attore che lo interpreta è Izi, un mc genovese giovane ma già abbastanza quotato, qui potete sentire il [&hellip"
keywords: ""
date: 2016-03-17T00:00:00.000+01:00
author: "Marta Blumi Tripodi"
cover: "/assets/uploads/import.news/12800319_1036398779735791_1300825199531410950_n.jpg"
pagination:
  enabled: true

---

Di Zeta vi avevamo già parlato **[qui](https://hotmc.com/dopo-molti-documentari-arriva-anche-zeta-un-film-ambientato-nella-scena-rap-italiana/)**: in sostanza si tratta di un film (un’opera di fantasia, quindi) ambientato nella scena hip hop italiana, che ha per protagonista un rapper emergente che vive l’ascesa dall’underground alla classifica. L’attore che lo interpreta è Izi, un mc genovese giovane ma già abbastanza quotato, [**qui** ](https://www.youtube.com/watch?v=HFqstkhwFho)potete sentire il suo ultimo singolo che a differenza delle sue produzioni precedenti è decisamente più pop. Oltre a lui, sono presenti anche molti altri rapper italiani, validi e meno validi (Salmo, Clementino, Rancore, Ensi, Gemitaiz, Baby-K, Briga, Fedez…) che interpretano piccoli ruoli o fanno dei cameo. Il regista, Cosimo Alemà, è uno dei più quotati filmmaker italiani di videoclip.

E’ uscito proprio ieri il trailer del film, che arriverà nelle sale il 28 aprile prossimo. Da quello che è intuibile da queste prime immagini, nonché dalla **[pagina Facebook](https://www.facebook.com/zetailfilm/timeline)** dedicata, appare chiaro il fatto che si rivolge a un pubblico di giovanissimi; il che ovviamente non vuol dire per forza che sarà brutto (ci sono un sacco di film molto dignitosi pensati per un pubblico di liceali), ma semplicemente che bisogna avere chiaro cosa aspettarsi. Come già dicevamo la scorsa volta, personalmente ci accontenteremmo che fosse meglio di _Scrivilo sui muri_, la dimenticabilissima pellicola romantico-adolescenziale di qualche anno fa ambientata nel mondo del writing romano… E siamo abbastanza sicuri che _Zeta_ riuscirà nell’impresa!
---
layout: news
category: News
banner: "/assets/uploads/import.news/ultimo.jpg"
title: "L’hip hop trionfa a Sanremo nelle nuove proposte: vince Ultimo, Mudimbi terzo"
excerpt: "Sembra un affare di poco conto, ma nell’ambito discografico è un risultato straordinario: per la prima volta in assoluto, due dei tre posti sul podio di Sanremo nella categoria Nuove Proposte sono occupati da artisti provenienti dalla scena hip hop e da un ambito freschissimo e innovativo. Le congratulazioni sono d’obbligo, anche per chi non [&hellip"
quote: ""
description: "Sembra un affare di poco conto, ma nell’ambito discografico è un risultato straordinario: per la prima volta in assoluto, due dei tre posti sul podio di Sanremo nella categoria Nuove Proposte sono occupati da artisti provenienti dalla scena hip hop e da un ambito freschissimo e innovativo. Le congratulazioni sono d’obbligo, anche per chi non [&hellip"
keywords: ""
date: 2018-02-09T00:00:00.000+01:00
author: "Marta Blumi Tripodi"
cover: "/assets/uploads/import.news/ultimo.jpg"
pagination:
  enabled: true

---

Sembra un affare di poco conto, ma nell’ambito discografico è un risultato straordinario: per la prima volta in assoluto, due dei tre posti sul podio di Sanremo nella categoria Nuove Proposte sono occupati da artisti provenienti dalla scena hip hop e da un ambito freschissimo e innovativo. Le congratulazioni sono d’obbligo, anche per chi non segue il festival.

Ad aggiudicarsi la (meritatissima) vittoria è infatti Ultimo, cantante e rapper prodotto dall’assoluta indipendente Honiro Label, nata in seno alla scena hip hop italiana: potete vedere il video della canzone vincitrice qui sopra. Il terzo posto, invece, è di diritto di Mudimbi, rapper/toaster che si è fatto le ossa a cavallo tra hip hop, dancehall e drum’n’bass e che in origine, prima di passare alla major Warner, aveva lavorato al suo album con il team di Undamento. Curiosità: il secondo posto è stato assegnato a Mirkoeilcane, che presentava un brano totalmente parlato. In sostanza si può quindi dire che la melodia non è stata affatto premiata in questo podio di giovani sanremesi. Congratulazioni a tutti!
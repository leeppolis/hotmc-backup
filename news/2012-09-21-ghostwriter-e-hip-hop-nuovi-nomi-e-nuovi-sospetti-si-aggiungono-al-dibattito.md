---
layout: news
category: News
banner: "/assets/uploads/import.news/biz2-1024x777.jpeg"
title: "Ghostwriter e hip hop: nuovi nomi (e nuovi sospetti) si aggiungono al dibattito"
excerpt: "Qualche tempo fa aveva cominciato a circolare una voce insistente: che Nas avesse utilizzato dei ghostwriter (nello specifico, Sticman dei Dead Prez e Jay Electronica) per il suo album Untitled. La vicenda aveva sollevato un vespaio, anche perché si tratta di un argomento molto controverso: è giusto o sbagliato farsi scrivere i testi da altri [&hellip"
quote: ""
description: "Qualche tempo fa aveva cominciato a circolare una voce insistente: che Nas avesse utilizzato dei ghostwriter (nello specifico, Sticman dei Dead Prez e Jay Electronica) per il suo album Untitled. La vicenda aveva sollevato un vespaio, anche perché si tratta di un argomento molto controverso: è giusto o sbagliato farsi scrivere i testi da altri [&hellip"
keywords: ""
date: 2012-09-21T00:00:00.000+01:00
author: "Marta Blumi Tripodi"
cover: "/assets/uploads/import.news/biz2-1024x777.jpeg"
pagination:
  enabled: true

---

Qualche tempo fa aveva cominciato a circolare una voce insistente: che [**Nas avesse utilizzato dei ghostwriter**](https://hotmc.com/nas-ha-usato-un-ghoswriter-il-parere-di-immortal-technique/ "http://hotmc.com/nas-ha-usato-un-ghoswriter-il-parere-di-immortal-technique/") (nello specifico, Sticman dei Dead Prez e Jay Electronica) per il suo album _Untitled_. La vicenda aveva sollevato un vespaio, anche perché si tratta di un argomento molto controverso: è giusto o sbagliato farsi scrivere i testi da altri e, soprattutto, quanti rapper usano effettivamente dei ghostwriter? C’è chi giura che siano moltissimi, e i colleghi che cominciano a farsi sfuggire dei nomi, veri o presunti, sono sempre più numerosi.

Stavolta, dopo il parere di Immortal Technique, tocca a Twista dire la sua. In una recente intervista ha dichiarato che non crede che Nas, uno dei migliori liricisti di sempre, abbia mai usato un ghostwriter, ma è pronto a giurare che altri rapper lo abbiano fatto. Nello specifico, Mc Lyte (che si sarebbe fatta scrivere diversi brani da LL Cool J) e Biz Markie (che ha beneficiato della scrittura di Big Daddy Kane). Naturalmente non c’è nessuna prova che tutto ciò sia vero, e non c’è nessun commento dai diretti interessati, per ora.

Nel frattempo, le casistiche si fanno paradossali: ad esempio un semi-anonimo rapper di Atlanta, Roscoe Dash, che afferma di aver scritto due brani, uno di Kanye West (_To the world_, che apre la[ **compilation _Cruel summer_**](https://hotmc.com/tracklist-anteprime-e-cover-della-compilation-g-o-o-d-music/ "http://hotmc.com/tracklist-anteprime-e-cover-della-compilation-g-o-o-d-music/")) e uno di Wale (_Lotus flower bomb_), senza che però nessuno lo citasse nei crediti. Anche qui, nessun commento né lo straccio di una prova. La sensazione è che questa caccia al ghostwriter (o meglio, questa caccia alle streghe) non sia ancora terminata e le insinuazioni a venire saranno ancora molte.
---
layout: news
category: News
banner: "/assets/uploads/import.news/ginna.jpg"
title: "Radici nel Cemento – La Ginnastica der Core"
excerpt: "La Ginnastica der Core è il nuovo singolo de Le Radici nel Cemento uscito su iTunes e tutte le maggiori piattaforme digitali. Il video è stato diretto e prodotto da Thunderslap Production. la tune è il nuovo singolo scritto e cantato da Giulio “Rugantino” Ferrante, già autore di diversi brani della band e per vent’anni bassista de [&hellip"
quote: ""
description: "La Ginnastica der Core è il nuovo singolo de Le Radici nel Cemento uscito su iTunes e tutte le maggiori piattaforme digitali. Il video è stato diretto e prodotto da Thunderslap Production. la tune è il nuovo singolo scritto e cantato da Giulio “Rugantino” Ferrante, già autore di diversi brani della band e per vent’anni bassista de [&hellip"
keywords: ""
date: 2016-08-22T00:00:00.000+01:00
author: "Haile Anbessa"
cover: "/assets/uploads/import.news/ginna.jpg"
pagination:
  enabled: true

---

  
La Ginnastica der Core è il nuovo singolo de Le Radici nel Cemento uscito su iTunes e tutte le maggiori piattaforme digitali. Il video è stato diretto e prodotto da Thunderslap Production.

la tune è il nuovo singolo scritto e cantato da Giulio “Rugantino” Ferrante, già autore di diversi brani della band e per vent’anni bassista de LE RADICI NEL CEMENTO, che passa ora alla chitarra ritmica e alla voce principale affiancando il cantante Rastablanco. Il singolo racconta la storia di una passione che nasce, sparisce e ritorna, che non si può controllare e a cui ci si può solo abbandonare finchè la magia di questa rimane. Su un beat rocksteady/ska, con la consueta dose di schiettezza, leggerezza e ironia si dipana la storia di un amore che arriva all’improvviso, come un incantesimo e che poi, quando sparisce lascia“’n deserto secco che aspetta l’ acqua, ‘na metà che nun funziona senza l’ altra…” .

Le Radici nel Cemento sono una storica band roots reggae italiana con otto dischi ufficiali all’attivo e 1500 concerti alle spalle, dal 1993 sono stati tra i primi ad abbracciare i suoni della cultura Giamaicana. Insieme a band come Reggae National Tickets e Africa Unite, LE RADICI NEL CEMENTO hanno contribuito a creare la scena roots – reggae italiana, portando lungo tutta la Penisola i ritmi, i suoni e il messaggio d’amore e fratellanza della cultura reggae. Attraverso le loro canzoni hanno denunciato ingiustizie, raccontato l’amore e fatto conoscere la cultura popolare romana più autentica e sincera, una storia che parte da lontano e che nel tempo ha conservato l’autenticità e l’entusiasmo dei primi anni, contagiando migliaia di persone con il loro sound spensierato ma sempre attento ad interpretare i tempi moderni.
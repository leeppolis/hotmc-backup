---
layout: news
category: News
banner: "/assets/uploads/import.news/50cent-640x640.jpg"
title: "Dopo i record di Power, 50 Cent lancia una nuova serie tv"
excerpt: "Per la serie “non tutti sanno che”: tra i network via cavo (ovvero visibili solo tramite il pagamento di un abbonamento, come HBO, Showtime o Starz) Power, la serie creata da 50 Cent, ha in assoluto gli ascolti migliori dopo l’invincibile corazzata di Game of Thrones. Il serial, di cui vi avevamo già ampiamente parlato e [&hellip"
quote: ""
description: "Per la serie “non tutti sanno che”: tra i network via cavo (ovvero visibili solo tramite il pagamento di un abbonamento, come HBO, Showtime o Starz) Power, la serie creata da 50 Cent, ha in assoluto gli ascolti migliori dopo l’invincibile corazzata di Game of Thrones. Il serial, di cui vi avevamo già ampiamente parlato e [&hellip"
keywords: ""
date: 2017-05-29T00:00:00.000+01:00
author: "Marta Blumi Tripodi"
cover: "/assets/uploads/import.news/50cent-640x640.jpg"
pagination:
  enabled: true

---

Per la serie “non tutti sanno che”: tra i network via cavo (ovvero visibili solo tramite il pagamento di un abbonamento, come HBO, Showtime o Starz) _Power,_ la serie creata da 50 Cent, ha in assoluto gli ascolti migliori dopo l’invincibile corazzata di _Game of Thrones_. Il serial, di cui vi avevamo già [**ampiamente parlato**](https://hotmc.com/una-nuova-stagione-di-telefilm-sullhip-hop-ecco-quali-sono/) e che vede Fiddy anche tra i protagonisti, in effetti è un ottimo prodotto televisivo, ma a quanto sostiene il diretto interessato verrà del tutto surclassato dalla sua nuova creatura.

Poche ore fa, infatti, il rapper/produttore tv ha annunciato via Instagram che è al lavoro su una nuova serie che racconterà la storia della Black Mafia Family, una gang di Detroit realmente esistita negli anni ’80 che arrivò a controllare buona parte del traffico di cocaina negli Usa. Gli sceneggiatori sembrano essere già stati scritturati, e il casting degli attori è in corso. Così, mentre la quarta stagione di _Power_ debutterà in America il 25 giugno (ed è già stato rinnovato anche per una quinta), l’attesa per questo nuovo successo annunciato salirà ulteriormente.
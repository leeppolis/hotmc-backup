---
layout: news
category: News
banner: "/assets/uploads/import.news/unnamed-1-640x360.jpg"
title: "Manlio Calafrocampano feat. ‘O Zulù – Refugees Welcome"
excerpt: "Refugees Welcome è il titolo ed anche la chiave di lettura del nuovo singolo targato Manlio Calafrocampano feat. Zulù 99 Posse, artista napoletano che rappresenta da decenni la voce antifascista e anticapitalista piu’ popolare del panorama musicale italiano. Primo estratto dal nuovo album Mentalità in uscita in primavera, Refugees Welcome è un coro di solidarietà verso tutte le persone che fuggono da guerre e povertà nella speranza di [&hellip"
quote: ""
description: "Refugees Welcome è il titolo ed anche la chiave di lettura del nuovo singolo targato Manlio Calafrocampano feat. Zulù 99 Posse, artista napoletano che rappresenta da decenni la voce antifascista e anticapitalista piu’ popolare del panorama musicale italiano. Primo estratto dal nuovo album Mentalità in uscita in primavera, Refugees Welcome è un coro di solidarietà verso tutte le persone che fuggono da guerre e povertà nella speranza di [&hellip"
keywords: ""
date: 2021-06-02T00:00:00.000+01:00
author: "Haile Anbessa"
cover: "/assets/uploads/import.news/unnamed-1-640x360.jpg"
pagination:
  enabled: true

---

**Refugees Welcome** è il titolo ed anche la chiave di lettura del nuovo singolo targato **Manlio Calafrocampano** feat. **Zulù 99 Posse**, artista napoletano che rappresenta da decenni la voce antifascista e anticapitalista piu’ popolare del panorama musicale italiano.

Primo estratto dal nuovo album **Mentalità** in uscita in primavera, _Refugees Welcome_ è un coro di solidarietà verso tutte le persone che fuggono da guerre e povertà nella speranza di una vita migliore. E’ una canzone che nasce dall’esigenza di trasmettere un messaggio forte, attraverso il linguaggio universale della musica, un grido di rabbia e un urlo di amore, un caloroso invito a riflettere seriamente sull’importanza delle parole **accoglienza e umanità.**

Sull’inarrestabile ritmo digital ska si adagia il testo dei due singer, cantato con grinta ed energia, mischiando il dialetto napoletano alla lingua inglese. Un vero e proprio risveglio prima personale e poi sociale per l’ascoltatore, una spinta a credere in valori di uguaglianza e partecipazione.

Il video è stato girato tra le strade ed i mercati multietnici di Brixton, Londra, e tra le bellezze di Napoli, che oltre ad essere luogo natio di Manlio è una città che da sempre accoglie ed abbraccia la multiculturalità. Un viaggio tra il centro storico e i centri sociali occupati, due città a confronto, diverse ma anche simili.

Per la regia di **In Colore Communication,** prodotto da **DiMa** per l’etichetta **Rising Time Label**, registrato da **RahStars Project – Studio 67** (London – UK), partner **Sàtiva steet wear**, il brano è disponibile su YouTube e in streaming sui principali digital stores.
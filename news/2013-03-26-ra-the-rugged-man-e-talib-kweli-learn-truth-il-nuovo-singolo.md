---
layout: news
category: News
banner: "/assets/uploads/import.news/image.jpg"
title: "R.A. the Rugged Man e Talib Kweli – Learn truth (il nuovo singolo)"
excerpt: "Talib Kweli e R.A. The Rugged Man si fanno spazio a vicenda per Learn Truth, secondo singolo estratto da Legends Never Die"
quote: ""
description: "Talib Kweli e R.A. The Rugged Man si fanno spazio a vicenda per Learn Truth, secondo singolo estratto da Legends Never Die"
keywords: ""
date: 2013-03-26T00:00:00.000+01:00
author: "Andrea Cortellari"
cover: "/assets/uploads/import.news/image.jpg"
pagination:
  enabled: true

---

La data di uscita di _Legends Never Die_, nuovo, attesissimo album di R.A. the Rugged Man, si avvicina a grandi passi. Il nuovo disco della leggenda dell’underground newyorchese finirà sugli scaffali il 30 aprile.

Nell’attesa della release ufficiale, sul web compaiono le anticipazioni di ciò che _Legends Never Die_ conterrà. Tra i brani che ce l’hanno fatta a finire nella tracklist finale, un featuring con un collega – altrettanto newyorchese – di tutto rispetto.

Il nome in questione è quello di Talib Kweli. Il rapper di Brooklyn si spartisce con R.A. The Rugged Man lo spazio di _Learn Truth_. Il nuovo singolo estratto da _Legends Never Die_ si distingue per un mood riflessivo che fa da contraltare al beat istrionico e hardcore cucito da Apathy per il [singolo precedente, _The People Champ_](https://hotmc.com/r-a-the-rugged-man-primo-singolo-da-legends-never-die/).

Nonostante Talib e R.A. abbiano in passato condiviso i colori della Rawkus, questo brano sotto Nature Sound è per loro la prima collaborazione.

Per farvi un’idea più completa di quello che sarà il nuovo album, il rimando è [all’intervista che R.A. ha rilasciato a Hotmc](https://hotmc.com/r-a-the-rugged-man-lintervista/).
---
layout: news
category: News
banner: "/assets/uploads/import.news/dec99-1.png"
title: "L’ultimo album di Yasiin Bey aka Mos Def aka Dec. 99th disponibile su Tidal"
excerpt: "Così è stato dichiarato: Dec. 99th dovrebbe essere l’ultimo album in assoluto dell’artista un tempo conosciuto come Mos Def e poi come Yasiin Bey, e oggi noto appunto come Dec. 99th (che in realtà sarebbe un duo che comprende sia lui che il giornalista/producer Ferrari Sheppard). Mos/Yasiin/Dec. ha annunciato già da mesi il suo ritiro [&hellip"
quote: ""
description: "Così è stato dichiarato: Dec. 99th dovrebbe essere l’ultimo album in assoluto dell’artista un tempo conosciuto come Mos Def e poi come Yasiin Bey, e oggi noto appunto come Dec. 99th (che in realtà sarebbe un duo che comprende sia lui che il giornalista/producer Ferrari Sheppard). Mos/Yasiin/Dec. ha annunciato già da mesi il suo ritiro [&hellip"
keywords: ""
date: 2016-12-22T00:00:00.000+01:00
author: "Marta Blumi Tripodi"
cover: "/assets/uploads/import.news/dec99-1.png"
pagination:
  enabled: true

---

Così è stato dichiarato: _Dec. 99th_ dovrebbe essere l’ultimo album in assoluto dell’artista un tempo conosciuto come Mos Def e poi come Yasiin Bey, e oggi noto appunto come Dec. 99th (che in realtà sarebbe un duo che comprende sia lui che il giornalista/producer Ferrari Sheppard). Mos/Yasiin/Dec. ha annunciato già da mesi il suo ritiro dalle scene, e questo progetto dovrebbe essere l’ultimo atto della sua carriera: per ora è disponibile in esclusiva su Tidal, e se siete abbonati al servizio potete ascoltarlo in streaming dal player qui sopra.

Attenzione però, perché c’è il trucco. Nel senso che _Dec. 99th_ è sì l’ultimo album REGISTRATO da Mos Def, ma potrebbe non essere l’ultimo ad uscire. A quanto pare ne esistono altri due, registrati precedentemente, che verranno pubblicati in un prossimo futuro. Il primo, _As promised_, è un lavoro collaborativo con Mannie Fresh; il secondo, _Negus in a natural person_, un progetto solista. A quanto pare entrambi i dischi avranno una première dal vivo durante un concerto all’Apollo Theatre tra pochi giorni, ma non si sa quando usciranno concretamente nei negozi e nelle varie piattaforme online: vi terremo aggiornati sugli sviluppi della situazione.
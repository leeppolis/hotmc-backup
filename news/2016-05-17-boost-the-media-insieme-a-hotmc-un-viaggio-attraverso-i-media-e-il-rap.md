---
layout: news
category: News
banner: "/assets/uploads/import.news/BOOST-THE-MEDIA.png"
title: "Boost the Media: insieme a Hotmc, un viaggio attraverso i media e il rap"
excerpt: "Vi avevamo già parlato di Boost, il super-evento organizzato da Elita e Rapburger che questa domenica riunirà al Teatro Parenti di Milano una serie di eccellenze della scena hip hop italiana: live e presentazioni delle principali etichette indipendenti specializzate, la finale del DMC, stand e banchetti dove poter fare incetta di dischi e anche alcune [&hellip"
quote: ""
description: "Vi avevamo già parlato di Boost, il super-evento organizzato da Elita e Rapburger che questa domenica riunirà al Teatro Parenti di Milano una serie di eccellenze della scena hip hop italiana: live e presentazioni delle principali etichette indipendenti specializzate, la finale del DMC, stand e banchetti dove poter fare incetta di dischi e anche alcune [&hellip"
keywords: ""
date: 2016-05-17T00:00:00.000+01:00
author: "Marta Blumi Tripodi"
cover: "/assets/uploads/import.news/BOOST-THE-MEDIA.png"
pagination:
  enabled: true

---

Vi avevamo già parlato di [**Boost**](https://www.facebook.com/events/1263215400374549/), il super-evento organizzato da **Elita** e **Rapburger** che questa domenica riunirà al Teatro Parenti di Milano una serie di eccellenze della scena hip hop italiana: live e presentazioni delle principali etichette indipendenti specializzate, la finale del DMC, stand e banchetti dove poter fare incetta di dischi e anche alcune conferenze dedicate ad addetti ai lavori e appassionati, in cui si parlerà di temi di interesse generale. Siamo molto felici di annunciare che una di queste conferenze si svolgerà proprio **in collaborazione con Hotmc**.

Il “nostro” panel si intitola **Boost the Media** e sarà moderato da Marta Blumi Tripodi, caporedattrice di Hotmc e giornalista/autrice/regista radiofonica. Si parlerà di come il rap può approdare in maniera proficua anche all’interno di mezzi di comunicazione tradizionalmente meno accessibili, in particolare il cinema, la radio e la pubblicità. Ne parliamo con alcuni dei massimi esperti in questo campo: **Luca Legnani** (produttore di [ZETA](http://www.rapburger.com/2016/02/10/ecco-il-trailer-di-zeta-il-film-sul-rap-italiano-uscita-ad-aprile/)), **Cosimo** **Alemà** (regista di ZETA), **Izi** (protagonista di ZETA), **Enrico** **Bisi** (regista di [NUMERO ZERO](http://www.rapburger.com/2015/07/14/vi-raccontiamo-numero-zero-il-documentario-sulle-origini-del-rap-italiano/)) **Gabriella** **Staurenghi** di Oyez! srl (esperta di sincronizzazioni pubblicitarie) e **Daniele** **Tognacca** direttore di [R101](http://www.r101.it/). L’evento è dedicato agli addetti ai lavoro ospiti della serata, ma ci saranno anche dei posti per il pubblico; le conferenze sono gratuite (per chi ovviamente è già presente negli spazi dell’evento, che invece è a pagamento), ma bisogna iscriversi a [questo link](http://www.mailticket.it/evento/7671). Vi suggeriamo di farlo subito, se siete interessati, perché la disponibilità di posti è molto limitata.
---
layout: news
category: News
banner: "/assets/uploads/import.news/unnamed-8-640x640.jpg"
title: "Stargate Backing Band presenta il B.U Riddim"
excerpt: "Stargate Backing Band presenta il primo lavoro discografico, il B.U Riddim. Un titolo che è una dichiarazioni di intenti: pronunciato in inglese, “be you”, significa infatti “sii tu, non imbrogliare, sii te stesso” e simboleggia quindi il desiderio della band di realizzazione e concretizzazione attraverso questa prima produzione. Il one riddim album riunisce 17 cantanti [&hellip"
quote: ""
description: "Stargate Backing Band presenta il primo lavoro discografico, il B.U Riddim. Un titolo che è una dichiarazioni di intenti: pronunciato in inglese, “be you”, significa infatti “sii tu, non imbrogliare, sii te stesso” e simboleggia quindi il desiderio della band di realizzazione e concretizzazione attraverso questa prima produzione. Il one riddim album riunisce 17 cantanti [&hellip"
keywords: ""
date: 2019-09-20T00:00:00.000+01:00
author: "Haile Anbessa"
cover: "/assets/uploads/import.news/unnamed-8-640x640.jpg"
pagination:
  enabled: true

---

Stargate Backing Band presenta il primo lavoro discografico, il B.U Riddim. Un titolo che è una dichiarazioni di intenti: pronunciato in inglese, “be you”, significa infatti “sii tu, non imbrogliare, sii te stesso” e simboleggia quindi il desiderio della band di realizzazione e concretizzazione attraverso questa prima produzione.

Il one riddim album riunisce 17 cantanti internazionali tra cui alcuni grandi nomi del reggae come Luciano ‘The Messenjah’, Jah Mason, Exco Levi e Denham Smith aka Chilli, ma anche nuovi talenti da scoprire come Darrio, Kenny Smyth, Jah Torius, Jahlani Muziq (il giovane pupillo di Luciano) dalla Giamaica o Makkan J dal Senegal. Presenti inoltre Fitta Warri, Deliman, Sun Sooley, Faïanatur, Marcus Davidson, Jerry Julian, King Lorenzo e Lan Netty.

L’album esce in concomitanza con il videoclip del brano True To The Music di Luciano ‘The Messenjah’, l’artista fiore all’occhiello del progetto B.U Riddim. Questa traccia è un inno alle melodie e al groove della musica reggae, il misticismo del sentimento positivo e benefattore esercitato sul mondo sin dal suo inizio, vero battito del cuore della Giamaica.

Il video è stato diretto da Romain ‘Sherkahn’ Chiffre e mette in scena il famoso ballerino-coreografo Orville ‘Xpressionz’ Hall, direttore artistico del teatro Xpressionz e giudice del programma di danza N.1 della televisione giamaicana Dancin’ Dynamites da sette anni. Lo troviamo qui ad incarnare il ruolo di un anziano in una commedia che ci immerge nei conflitti della vita quotidiana dei protagonisti George ed Esmeralda. Entrambi divertenti e accattivanti, questi due ottuagenari che non sopportano più se stessi e che allo stesso tempo sono inseparabili, ritrovano la complicità che li univa quando erano giovani e il loro amore per il ballo ascoltando la traccia True To The Music.

Il mix è stato realizzato da Denis Terry presso lo Studio K e il mastering è stato curato da Olivier Planchard presso il Middle Side Mastering, entrambi partner privilegiati di Stargate Productions. L’album B.U Riddim è disponibile su tutte le piattaforme digitali grazie alla distribuzione a cura di Dibyz-Music e presto anche su stargatebackingband.com in formato digipack CD.
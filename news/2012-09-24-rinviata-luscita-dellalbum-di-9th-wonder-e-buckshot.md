---
layout: news
category: News
banner: "/assets/uploads/import.news/9thwonder.jpg"
title: "Rinviata l’uscita dell’album di 9th Wonder e Buckshot"
excerpt: "Squadra che vince, non si cambia. Un cliché calcistico dei più vieti, applicato al rap, esprime al meglio il perché del nuovo album a quattro mani di Buckshot e 9th Wonder, sul quale si rincorrono notizie (poche) e probabili release date. Dopo Chemistry e The Formula, i primi due episodi di una trilogia che ha [&hellip"
quote: ""
description: "Squadra che vince, non si cambia. Un cliché calcistico dei più vieti, applicato al rap, esprime al meglio il perché del nuovo album a quattro mani di Buckshot e 9th Wonder, sul quale si rincorrono notizie (poche) e probabili release date. Dopo Chemistry e The Formula, i primi due episodi di una trilogia che ha [&hellip"
keywords: ""
date: 2012-09-24T00:00:00.000+01:00
author: "Andrea Cortellari"
cover: "/assets/uploads/import.news/9thwonder.jpg"
pagination:
  enabled: true

---

Squadra che vince, non si cambia. Un cliché calcistico dei più vieti, applicato al rap, esprime al meglio il perché del nuovo album a quattro mani di **Buckshot** e **9th Wonder**, sul quale si rincorrono notizie (poche) e probabili release date.

Dopo _Chemistry_ e _The Formula_, i primi due episodi di una trilogia che ha avuto il via nel 2005 – e che ha visto il secondo episodio raggiungere gli scaffali degli store nel 2008 – alla teoria di album co-firmati dai due mancava una degna conclusione. Che arriverà con **_The Solution_**.

Le prime notizie sull’album risalgono a più di un anno fa. E davano per certo che sarebbe uscito il 25 ottobre. Tempo imperfetto d’obbligo, perché nel frattempo la data d’uscita di _The Solution_, stando a quanto dice [UndergroundHipHop.com](http://www.undergroundhiphop.com/9th-wonder-buckshot-the-solution/DDM2175CD/) è stata spostata in avanti di qualche settimana: dal 25 ottobre al 13 novembre.

Sulla collaborazione che vedrà insieme i due membri di Little Brother e Black Moon si sa per ora poco, fatta eccezione per il titolo, appunto _The Solution_. E per l’etichetta che produrrà il progetto: la Duck Down.
---
layout: news
category: News
banner: "/assets/uploads/import.news/afeni-shakur-bw2-640x679.jpg"
title: "Muore a 69 anni Afeni Shakur, la madre di Tupac"
excerpt: "E’ con grande tristezza che si sta diffondendo in queste ore la notizia della scomparsa di Afeni Shakur, morta improvvisamente dopo un malore stanotte. In America era ben nota non solo per il suo leggendario figlio, ma anche per il suo attivismo politico: grande combattente per i diritti civili del popolo afroamericano, fu a lungo incriminata [&hellip"
quote: ""
description: "E’ con grande tristezza che si sta diffondendo in queste ore la notizia della scomparsa di Afeni Shakur, morta improvvisamente dopo un malore stanotte. In America era ben nota non solo per il suo leggendario figlio, ma anche per il suo attivismo politico: grande combattente per i diritti civili del popolo afroamericano, fu a lungo incriminata [&hellip"
keywords: ""
date: 2016-05-03T00:00:00.000+01:00
author: "Marta Blumi Tripodi"
cover: "/assets/uploads/import.news/afeni-shakur-bw2-640x679.jpg"
pagination:
  enabled: true

---

E’ con grande tristezza che si sta diffondendo in queste ore la notizia della scomparsa di Afeni Shakur, morta improvvisamente dopo un malore stanotte. In America era ben nota non solo per il suo leggendario figlio, ma anche per il suo attivismo politico: grande combattente per i diritti civili del popolo afroamericano, fu a lungo incriminata dal governo per il suo legame con il Black Panther Party (tant’è che Tupac Amaru Shakur nacque proprio nel periodo in cui Afeni affrontava i numerosi processi a suo carico). Era una figura molto importante per Tupac, che oltre ad averle dedicato la celeberrima _Dear mama_ la citava spesso in molti suoi testi.

Dopo la morte di Pac, Afeni creò una fondazione a suo nome e salvò anche decine di suoi inediti che rischiavano di essere commercializzati in maniera becera dopo la bancarotta della Death Row, nel 2007: tutti i proventi dei diritti legati all’immagine del figlio, per sua decisione, vengono devoluti in beneficienza tramite la fondazione stessa.
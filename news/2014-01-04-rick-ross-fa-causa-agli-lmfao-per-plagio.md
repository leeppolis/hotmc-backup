---
layout: news
category: News
banner: "/assets/uploads/import.news/reebok-drops-rick-ross-after-u-o-e-n-o-controversy-001_480x500_scaled_cropp.jpg"
title: "Rick Ross fa causa agli LMFAO per plagio"
excerpt: "  Incredibile ma vero, Rick Ross ha deciso di intentare una causa legale per plagio contro gli LMFAO, la celebre band di EDM/pop che ha sfornato tormentoni planetari come I’m sexy and I know it. In questo caso la canzone incriminata sarebbe Party rock anthem, quella che contiene l’ormai famoso slogan “Everyday I’m shufflin”. Secondo [&hellip"
quote: ""
description: "  Incredibile ma vero, Rick Ross ha deciso di intentare una causa legale per plagio contro gli LMFAO, la celebre band di EDM/pop che ha sfornato tormentoni planetari come I’m sexy and I know it. In questo caso la canzone incriminata sarebbe Party rock anthem, quella che contiene l’ormai famoso slogan “Everyday I’m shufflin”. Secondo [&hellip"
keywords: ""
date: 2014-01-04T00:00:00.000+01:00
author: "Marta Blumi Tripodi"
cover: "/assets/uploads/import.news/reebok-drops-rick-ross-after-u-o-e-n-o-controversy-001_480x500_scaled_cropp.jpg"
pagination:
  enabled: true

---

[](https://hotmc.com/rick-ross-fa-causa-agli-lmfao-per-plagio/reebok-drops-rick-ross-after-u-o-e-n-o-controversy-001%5F480x500%5Fscaled%5Fcropp/)

Incredibile ma vero, Rick Ross ha deciso di intentare una causa legale per plagio contro gli LMFAO, la celebre band di EDM/pop che ha sfornato tormentoni planetari come _I’m sexy and I know it_. In questo caso la canzone incriminata sarebbe _Party rock anthem_, quella che contiene l’ormai famoso slogan “Everyday I’m shufflin”. Secondo il rapper, infatti, sarebbe un’evidente copia del suo verso “Everyday I’m hustlin”, contenuta nel brano _Hustlin_.

Se il giudice dovesse accettare le argomentazioni di Rick Ross si prospetta un risarcimento multimilionario, perché quel verso di _Party rock anthem_ ha dato vita anche a una linea di merchandising di grande successo e a vari spot pubblicitari, che hanno contribuito ad arricchire significativamente gli LMFAO. C’è da chiedersi, però, come mai Rozay si sia accorto solo ora del fatto che esiste una hit mondiale liberamente ispirata a lui, visto che la canzone è uscita più di due anni fa.

Nota di colore: questa causa arriva all’indomani di un’altra vittoria in tribunale di Rick Ross, quella contro il signore della droga Freeway Rick Ross, che aveva citato in giudizio il rapper per avergli plagiato il nome.
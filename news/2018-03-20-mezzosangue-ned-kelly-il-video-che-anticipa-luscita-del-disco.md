---
layout: news
category: News
banner: "/assets/uploads/import.news/MezzoSangue3-2-1024x1024.jpg"
title: "Mezzosangue – Ned Kelly: il video che anticipa l’uscita del disco"
excerpt: "Ieri è uscito il video di Ned Kelly, il primo singolo estratto da Tree – Roots&Crown, nonché anticipazione vera e propria del progetto. Il nuovo doppio album è infatti in uscita il 23 marzo per The Wolf e Artist first ed è articolato per l’appunto in due capitoli, due dischi: Roots, (radici), e il disco Crown, [&hellip"
quote: ""
description: "Ieri è uscito il video di Ned Kelly, il primo singolo estratto da Tree – Roots&Crown, nonché anticipazione vera e propria del progetto. Il nuovo doppio album è infatti in uscita il 23 marzo per The Wolf e Artist first ed è articolato per l’appunto in due capitoli, due dischi: Roots, (radici), e il disco Crown, [&hellip"
keywords: ""
date: 2018-03-20T00:00:00.000+01:00
author: "Gabriel Marciano"
cover: "/assets/uploads/import.news/MezzoSangue3-2-1024x1024.jpg"
pagination:
  enabled: true

---

Ieri è uscito il video di **_Ned Kelly_**, il primo singolo estratto da **_Tree – Roots&Crown_**, nonché anticipazione vera e propria del progetto. Il nuovo doppio album è infatti in uscita il 23 marzo per The Wolf e Artist first ed è articolato per l’appunto in due capitoli, due dischi: _Roots_, (radici), e il disco _Crown_, (chioma o corona).

Il disco ha molti riferimenti alla numerologia, come Mezzosangue ci ha già abituato e ogni singola parola è esattamente dove deve essere, senza lasciare nulla al caso: partendo dal titolo del disco, la parola “Tree (albero”) rimanda anche al numero 3, di cui vi è traccia un po’ ovunque nell’album: ciascuno dei due dischi è costituito da 9 tracce (3×3); “Tree” esce a marzo (mese numero 3 dell’anno) ed è il terzo lavoro ufficiale del rapper. Infine, un albero è diviso in 3 parti: radici, tronco e chioma.

La differenza stilistica tra i due dischi è stata spiegata in questo modo:

_–**Roots**_, essendo la “radice” o le “fondamenta” del percorso, è improntato su scelte musicali e stilistiche più classiche del genere rap, fatte di synth, samples, e percussioni elettroniche; è concettualmente caratterizzato da una riflessione rivolta all’esterno e a ciò che è l’ambiente che circonda l’artista, come se fosse l’occasione per analizzare la terra che circonda le radici e il nutrimento che essa offre da ogni lato.

_–**Crown**_, invece, gioca sul doppio significato di “Chioma” e “Corona”, la parte più “elevata” dell’albero, e si fonda sulla ricerca sonora. Si presenta, infatti, come un’effettiva alternativa alla direzione musicale del panorama rap attuale. Le produzioni sono tutte caratterizzate da arrangiamenti e composizioni registrati interamente in studio, con diversi strumenti (violini, chitarre, basso, batteria, sax, ecc), avvicinandosi alle sonorità del rock più classico e riuscendo allo stesso tempo a creare uno sperimentale stile crossover. Si tratta di un processo di trasformazione interiore, metaforicamente simile a quello che avviene negli alberi durante la fotosintesi, appunto, nella chioma.

\-In **_Tree_** dunque ci sono due delle caratteristiche principali dell’albero: radici e chioma. Il terzo elemento, il tronco, ossia l’artista stesso, si troverà nel live. Mezzosangue è canale e tramite di queste due parti di sé, come Es, Io e Super-Io Freudiani.

\-Il concept dell’album è anche fortemente contaminato dalla mitologia Norrena, altra grande passione dell’artista e che conferisce un ulteriore elemento di misticismo al disco.

**TRACKLIST:**

**ROOTS**

1. IO SONO MEZZOSANGUE
2. LA MIA FAMIGLIA
3. SYSTEM ERROR
4. OLOGRAMMA
5. UMANISTA
6. BACKDOOR
7. MANI
8. GOD BLESS IGNORANCE
9. VERITA’ PT. II

**CROWN**

1. CROWN
2. FUCK THEM FUCK RAP
3. TREE
4. WINTER
5. NED KELLY
6. WONDERLAND
7. IO E TE
8. UPSIDE DOWN feat. RANCORE
9. DESTRO SINISRO MONTANTE
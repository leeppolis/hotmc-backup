---
layout: news
category: News
banner: "/assets/uploads/import.news/naughty-by-nature.jpg"
title: "I Naughty by Nature licenziano il fondatore Vin Rock"
excerpt: "Incredibile ma vero, i Naughty by Nature hanno letteralmente licenziato uno dei membri fondatori, Vin Rock. Anche loro, come il Wu-Tang Clan, impegnati nel tour del ventesimo anniversario dall’album dell’exploit, non hanno spiegato il perché delle loro ragioni (né come pensano di proseguire il tour in due anziché in tre). L’annuncio è stato dato via [&hellip"
quote: ""
description: "Incredibile ma vero, i Naughty by Nature hanno letteralmente licenziato uno dei membri fondatori, Vin Rock. Anche loro, come il Wu-Tang Clan, impegnati nel tour del ventesimo anniversario dall’album dell’exploit, non hanno spiegato il perché delle loro ragioni (né come pensano di proseguire il tour in due anziché in tre). L’annuncio è stato dato via [&hellip"
keywords: ""
date: 2013-05-07T00:00:00.000+01:00
author: "Marta Blumi Tripodi"
cover: "/assets/uploads/import.news/naughty-by-nature.jpg"
pagination:
  enabled: true

---

Incredibile ma vero, i Naughty by Nature hanno letteralmente licenziato uno dei membri fondatori, Vin Rock. Anche loro, come il Wu-Tang Clan, impegnati nel tour del ventesimo anniversario dall’album dell’exploit, non hanno spiegato il perché delle loro ragioni (né come pensano di proseguire il tour in due anziché in tre). L’annuncio è stato dato via Twitter dall’ormai ex collega Treach, in maniera piuttosto inequivocabile e colorita: “Vinnie è ufficialmente LICENZIATO! Fanculo a lui e alla terra che calpesta. Chiunque abbia a che fare con quel negro col culo da puttanella non si sogni di avere a che fare anche con me!”.

Il diretto interessato ha risposto tramite l’account ufficiale dei Naughty By Nature, che tra l’altro è gestito da lui, visto che nelle ultime due decadi è stato anche executive manager del gruppo. Inizialmente si è limitato a postare una citazione di Toro Seduto: “I guerrieri non sono quelli che ti immagini tu. Un guerriero non è qualcuno che combatte, perché nessuno ha il diritto di prendersi la vita di un altro. Un guerriero è colui che si sacrifica per il bene degli altri”. Successivamente ha anche postato una dichiarazione diretta: “Mi sono risvegliato nel bel mezzo del dramma. Ho parlato con il mio addetto alle pubbliche relazioni. Il silenzio è d’oro. Nel frattempo, un paio di regole di base del business: non puoi licenziare il proprietario!”. Vi aggiorneremo sugli eventuali sviluppi della situazione.
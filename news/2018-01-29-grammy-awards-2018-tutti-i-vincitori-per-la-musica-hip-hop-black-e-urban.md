---
layout: news
category: News
banner: "/assets/uploads/import.news/kendrick.jpg"
title: "Grammy Awards 2018: tutti i vincitori per la musica hip hop, black e urban"
excerpt: "Anche quest’anno cala il sipario sui Grammy Awards, dopo una serata dominata completamente dal vincitore annunciato Bruno Mars, che si porta a casa ben sette premi, dai più importanti (album dell’anno e record of the year, che potremmo tradurre come registrazione dell’anno, visto che in italiano album e disco sembrano quasi sinonimi) a quelli minori [&hellip"
quote: ""
description: "Anche quest’anno cala il sipario sui Grammy Awards, dopo una serata dominata completamente dal vincitore annunciato Bruno Mars, che si porta a casa ben sette premi, dai più importanti (album dell’anno e record of the year, che potremmo tradurre come registrazione dell’anno, visto che in italiano album e disco sembrano quasi sinonimi) a quelli minori [&hellip"
keywords: ""
date: 2018-01-29T00:00:00.000+01:00
author: "Marta Blumi Tripodi"
cover: "/assets/uploads/import.news/kendrick.jpg"
pagination:
  enabled: true

---

Anche quest’anno cala il sipario sui Grammy Awards, dopo una serata dominata completamente dal vincitore annunciato Bruno Mars, che si porta a casa ben sette premi, dai più importanti (album dell’anno e record of the year, che potremmo tradurre come registrazione dell’anno, visto che in italiano album e disco sembrano quasi sinonimi) a quelli minori (album meglio prodotto dell’anno). Bottino lautissimo anche per l’altro vincitore annunciato, Kendrick Lamar, a quota cinque premi. Peccato per Jay-Z che alla fine è rimasto a bocca asciutta: K.dot ha vinto in ognuna delle singole categorie rap, nonché in quella per il miglior video musicale, non lasciando letteralmente spazio a nessun altro per emergere. Senz’altro da festeggiare anche lo storico Grammy di Childish Gambino, che da outsider totale e dopo aver cambiato le carte in tavola trasformandosi da rapper in cantante R’n’B, ha vinto per la miglior performance tradizionale con _Redbone_, e quello per nulla scontato di The Weeknd per _Starboy,_ giudicato il miglior album urban contemporary. Ottime notizie anche per Dr. Dre e Jimmy Iovine, premiati per la colonna sonora della mini-serie HBO _The Defiant Ones_, dedicata proprio al loro sodalizio artistico. Alessia Cara, che pure è in circolazione già da qualche anno, misteriosamente strappa il premio per l’artista-rivelazione dell’anno: buon per lei! Ultimo ma non ultimo, congratulazioni anche a Dave Chapelle, che vince il premio per il miglior album di comedy (sembra una cosa dell’altro secolo, ma in America le registrazioni di monologhi comici e stand-up comedian vanno ancora fortissimo). Arrivederci al 2019! _(Lista completa dopo la foto)_

ALBUM DELL’ANNO: Bruno Mars, _24K Magic_  
REGISTRAZIONE DELL’ANNO: Bruno Mars, _24K Magic_  
MIGLIOR CANZONE DELL’ANNO: Bruno Mars, _That’s What I Like_  
MIGLIOR ALBUM RAP: Kendrick Lamar, _DAMN._  
MIGLIOR CANZONE RAP: Kendrick Lamar, _Humble._  
MIGLIOR PERFORMANCE RAP: Kendrick Lamar, _Humble._ 
MIGLIOR PERFORMANCE RAP + CANTATO: _Loyalty – Kendrick Lamar ft Rihanna_ 
MIGLIOR ALBUM R&B: Bruno Mars, _24K Magic_  
MIGLIOR CANZONE R&B: Bruno Mars, _That’s What I Like_ 
MIGLIOR PERFORMANCE R&B: Bruno Mars, _That’s What I Like_  
MIGLIOR PERFORMANCE DI TRADITIONAL R&B: Childish Gambino, _Redbone_ 
MIGLIOR ALBUM URBAN CONTEMPORARY: The Weeknd, _Starboy_ 
MIGLIORE NUOVA ARTISTA: Alessia Cara  
MIGLIOR ALBUM GOSPEL: CeCe Winans, _Let Them Fall In Love_  
MIGLIOR VIDEO MUSICALE: Kendrick Lamar, _Humble_  
MIGLIOR ALBUM REGGAE: Damian Marley, _Stony Hill_  
MIGLIORI NOTE NEL LIBRETTO DI UN ALBUM: Otis Redding – _Live at the Whisky a Go Go_  
ALBUM MEGLIO PRODOTTO, DI MUSICA NON CLASSICA: Bruno Mars, _24K Magic_ 
MIGLIORE MUSICA PER FILM: AA VV – _The Defiant One_ (prod. by Dr. Dre & Jimmy Iovine)  
MIGLIOR ALBUM COMEDY: Dave Chapelle, _The Age of Spin & Deep in the Heart of Texas_
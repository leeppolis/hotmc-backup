---
layout: news
category: News
banner: "/assets/uploads/import.news/unnamed-4-640x360.jpg"
title: "L’Italia incontra la Giamaica con il nuovo singolo degli Shakalab con Assassin aka Agent Sasco"
excerpt: "“From Sicily to Jamaica” è il ponte musicale che unisce gli Shakalab con la reggae star Assassin aka Agent Sasco. “From Sicily to Jamaica”, (dalla Sicilia alla Jamaica) è il titolo dell’ultimo singolo targato SHAKALAB. Per questo singolo la famiglia siciliana del reggae si avvale della collaborazione di uno dei più importanti e ricercati artisti [&hellip"
quote: ""
description: "“From Sicily to Jamaica” è il ponte musicale che unisce gli Shakalab con la reggae star Assassin aka Agent Sasco. “From Sicily to Jamaica”, (dalla Sicilia alla Jamaica) è il titolo dell’ultimo singolo targato SHAKALAB. Per questo singolo la famiglia siciliana del reggae si avvale della collaborazione di uno dei più importanti e ricercati artisti [&hellip"
keywords: ""
date: 2017-11-24T00:00:00.000+01:00
author: "Haile Anbessa"
cover: "/assets/uploads/import.news/unnamed-4-640x360.jpg"
pagination:
  enabled: true

---

“From Sicily to Jamaica” è il ponte musicale che unisce gli Shakalab con la reggae star Assassin aka Agent Sasco.

“From Sicily to Jamaica”, (dalla Sicilia alla Jamaica) è il titolo dell’ultimo singolo targato SHAKALAB. Per questo singolo la famiglia siciliana del reggae si avvale della collaborazione di uno dei più importanti e ricercati artisti della scena musicale jamaicana moderna: ASSASSIN aka AGENT SASCO, noto anche per le sue collaborazioni con superstar della musica mondiale come Kanye West e Kendrick Lamar.  
La produzione esecutiva è affidata a Quadraro Basement e Germaica Digital, due autorevoli realtà discografiche in tema di Hip Hop e Reggae Music, in collaborazione con Django Concerti, neonata agenzia booking di cui fanno parte gli stessi Shakalab.  
Il brano parla della connessione tra le due isole attraverso la musica, delle analogie e delle contrapposizioni tra queste due terre e queste due culture, delle diversità e delle uguaglianze di questi due mondi così lontani, ma al tempo stesso uniti da un legame indissolubile, la musica.  
Il ritmo è incalzante, duro e moderno, in cui si esalta tutto il talento artistico del suo compositore, Nicolas Madonia aka Gheesa, che si conferma uno dei più validi beatmakers in circolazione. Le liriche taglienti spaziano tra l’italiano, il siciliano, l’inglese e il patwa jamaicano creando un ponte invisibile tra il mediterraneo e i caraibi come vero e proprio manifesto di unione.  
Same sound, same blood (stesso suono, stesso sangue) recita una parte del ritornello, come a voler rimarcare, la vicinanza, non solo musicale, ma anche umana tra queste due isole.  
Il videoclip è scritto e diretto da Mauro Russo (Calibro9 Film), una vera e propria istituzione per quanto riguarda i videoclip musicali in Italia, basti pensare che gli ultimi video di Clementino, Baby K, Mika, J-Ax e Fedez, Alborosie, Max Pezzali e tantissimi altri portano la sua firma. Tra i protagonisti del clip troviamo, oltre gli Shakalab e Agent Sasco, la super Dancehall Queen Aurora Rah, la crew di ballerine Dancing light e i Sud Sound System, ambasciatori del Reggae italiano nel mondo, con i quali più volte gli Shakalab hanno collaborato.  
Il brano è in uscita su tutte le piattaforme digitali in distribuzione per Believe Digital la più grande comunità web di Reggae Music al mondo. Con “From Sicily to Jamaica”, gli Shakalab si confermano una delle realtà più interessanti del panorama indipendente italiano e si preparano alla chiusura del loro terzo lavoro discografico, la cui uscita è prevista per il 2018.
---
layout: news
category: News
banner: "/assets/uploads/import.news/theroots-600x397.jpg"
title: "The Roots: Undun potrebbe diventare un film, ma è già un corto"
excerpt: "Per essere il primo concept album della loro carriera, i Roots hanno deciso di volare alto. Uscito qualche giorno fa, Undun ha già ricevuto ottime critiche nonostante non tutti avessero inizialmente capito il senso del progetto. L’intero disco ruota infatti attorno alla vita e alla morte di Redford Stephens, un personaggio fittizio definito da ?uestlove [&hellip"
quote: ""
description: "Per essere il primo concept album della loro carriera, i Roots hanno deciso di volare alto. Uscito qualche giorno fa, Undun ha già ricevuto ottime critiche nonostante non tutti avessero inizialmente capito il senso del progetto. L’intero disco ruota infatti attorno alla vita e alla morte di Redford Stephens, un personaggio fittizio definito da ?uestlove [&hellip"
keywords: ""
date: 2011-12-14T00:00:00.000+01:00
author: "Marta Blumi Tripodi"
cover: "/assets/uploads/import.news/theroots-600x397.jpg"
pagination:
  enabled: true

---

Per essere il primo concept album della loro carriera, i Roots hanno deciso di volare alto. Uscito qualche giorno fa, _Undun_ ha già ricevuto ottime critiche nonostante non tutti avessero inizialmente capito il senso del progetto. L’intero disco ruota infatti attorno alla vita e alla morte di Redford Stephens, un personaggio fittizio definito da ?uestlove “un ragazzo normale che a un certo punto diventa un criminale”.

Durante una recente intervista, i Roots hanno dichiarato che ora vorrebbero trasformare il disco anche in un lungometraggio. “Pensavamo a un mockumentary, ma potrebe diventare anche un’opera teatrale, un film o un extra disponibile tramite iPad” ha spiegato Black Thought. “_Undun_ è un album ricco di possibili sviluppi, perciò non vogliamo precluderci nulla. Per ora, però, ne abbiamo parlato solo tra noi: nessuno si è ancora fatto avanti per chiederci di concretizzare questa nostra idea”.

Nell’attesa che un film esca davvero, però, è stato diffuso oggi un cortometraggio di 9 minuti dal titolo _Undun_ e ispirato al disco:

[The Roots – UNDUN](https://vimeo.com/32534820) from [The Ghettonerd Company, LLC](https://vimeo.com/ghettonerd) on [Vimeo](https://vimeo.com).
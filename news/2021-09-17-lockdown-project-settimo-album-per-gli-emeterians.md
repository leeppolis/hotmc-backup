---
layout: news
category: News
banner: "/assets/uploads/import.news/unnamed-8-640x640.jpg"
title: "Lockdown Project, settimo album per gli Emeterians"
excerpt: "Il trio vocale Emeterians torna con un nuovo album, intitolato Lockdown Project, coprodotto da Cosme Deyah. Registrato in Spagna durante il confinamento di agosto 2020, esce il 17 settembre con VPAL Music. Gli spagnoli Emeterians (Sistah MaryJane, Brother Wildman e Maga Lion), ci sorprendono nel loro settimo album con 10 nuove tracce caratterizzate da un sound diverso da [&hellip"
quote: ""
description: "Il trio vocale Emeterians torna con un nuovo album, intitolato Lockdown Project, coprodotto da Cosme Deyah. Registrato in Spagna durante il confinamento di agosto 2020, esce il 17 settembre con VPAL Music. Gli spagnoli Emeterians (Sistah MaryJane, Brother Wildman e Maga Lion), ci sorprendono nel loro settimo album con 10 nuove tracce caratterizzate da un sound diverso da [&hellip"
keywords: ""
date: 2021-09-17T00:00:00.000+01:00
author: "Haile Anbessa"
cover: "/assets/uploads/import.news/unnamed-8-640x640.jpg"
pagination:
  enabled: true

---

Il trio vocale **Emeterians** torna con un nuovo album, intitolato _**Lockdown Project**_, coprodotto da Cosme Deyah. Registrato in Spagna durante il confinamento di agosto 2020, esce il 17 settembre con VPAL Music.

Gli spagnoli Emeterians (Sistah MaryJane, Brother Wildman e Maga Lion), ci sorprendono nel loro settimo album con 10 nuove tracce caratterizzate da un sound diverso da quello a cui ci hanno abituati, e con la produzione realizzata da loro stessi insieme al produttore spagnolo residente a Londra, **Cosme Deyah**.

Con due singoli pubblicati a metà 2021, _Be Careful_ con la Forward Ever Band e _Call Me Anytime You Want_, il trio ha anticipato lo stile del nuovo album: armonie reggae classiche, combinate con dub e rap con strumentali autoprodotti. Un perfetto mix di musica tradizionale giamaicana con rap e soul e il loro tocco personale.

Il _**Lockdown Project**_ si apre con la autobiografica _Our Story_, in cui gli Emeterians cantano i loro inizi e l’esperienza vissuta a Londra. Il nuovo stile che hanno scelto per questo disco si percepisce nei suoni da 808 che si mescolano con classici “skanks” come nelle canzoni _Irie_ e _Not Dem_, mentre l’uso di Talkbox insieme alle armonie e J.M. Boix alla chitarra caratterizza _Super Lady_; presente inoltre una cover del classico riddim _Real Rock_ in cui rendono omaggio ad alcuni dei loro artisti preferiti. Collaborazioni di alto livello con **Kumar** (ex membro dei Raging Fyah) e **Tubby Boy** (artista hip hop emergente del Regno Unito), sulle canzoni _Outta Babylon_ e _Tell Lie Vision_ danno un perfetto tocco finale al nuovo album.

_“Le nostre canzoni sono pensate per le nuove generazioni, perché sono il futuro. Abbiamo mixato suoni di batteria e synth moderni con samples classici, ovviamente tutto avvolto nel reggae e mantenendo sempre il nostro stile”_ dice Maga Lion, che ha mixato e masterizzato tutte le canzoni del progetto, ad eccezione di _Be Careful_ che è stata mixata da Saul Wolf.

Gli Emeterians e Cosme Deyah hanno lavorato nuovamente insieme durante il 2021 in un nuovo confinamento musicale come quello che ha visto nascere questo disco, per cui è probabile che un _Lockdown Project Part 2_ sia presto una realtà.

Nel frattempo si stanno preparando per i palchi del 2022, e presto li si potrà vedere in concerto in Europa e altre parti del mondo.

Lockdown Project è disponibile su tutte le[ piattaforme digitali](https://runitagency.us3.list-manage.com/track/click?u=d1ce25b5e360c3df7324cc026&id=3711883d6e&e=b28fcd7e48).

https://youtu.be/\_ziOmg05pXw
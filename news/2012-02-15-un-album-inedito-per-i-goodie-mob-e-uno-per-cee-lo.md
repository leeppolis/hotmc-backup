---
layout: news
category: News
banner: "/assets/uploads/import.news/ceelogreen.jpg"
title: "Un album inedito per i Goodie Mob e uno per Cee-Lo"
excerpt: "Cee-Lo Green, fresco di due Grammy Awards per Fool for you, il brano che ha inciso con la cantante canadese Melanie Fiona, è in vena di annunci. Oggi ha rivelato via Twitter due notizie che in molti aspettavano, riguardanti i suoi futuri progetti. La prima riguarda il suo progetto solista, attesissimo dopo il successo eccezionale [&hellip"
quote: ""
description: "Cee-Lo Green, fresco di due Grammy Awards per Fool for you, il brano che ha inciso con la cantante canadese Melanie Fiona, è in vena di annunci. Oggi ha rivelato via Twitter due notizie che in molti aspettavano, riguardanti i suoi futuri progetti. La prima riguarda il suo progetto solista, attesissimo dopo il successo eccezionale [&hellip"
keywords: ""
date: 2012-02-15T00:00:00.000+01:00
author: "Marta Blumi Tripodi"
cover: "/assets/uploads/import.news/ceelogreen.jpg"
pagination:
  enabled: true

---

Cee-Lo Green, fresco di due Grammy Awards per _Fool for you_, il brano che ha inciso con la cantante canadese Melanie Fiona, è in vena di annunci. Oggi ha rivelato via Twitter due notizie che in molti aspettavano, riguardanti i suoi futuri progetti.

La prima riguarda il suo progetto solista, attesissimo dopo il successo eccezionale del precedente _The Ladykiller_. Si intitolerà _Everybody’s brother_, ma la data di uscita è ancora incerta. Il secondo, invece, riguarda la tanto sospirata reunion dei Goodie Mob: il loro ultimo album, _One monkey don’t stop no show_, risale al 2004, ma non lo vedeva coinvolto. Questo, invece, sarebbe un disco realizzato al gran completo, che doveva già uscire a fine 2011 sotto il titolo _We sell drugs, too_. Pare invece che sarà fuori soltanto nel tardo 2012, e anche il titolo è cambiato: si chiamerà infatti _Against the machine._ “Sono molto orgoglioso di poter dedicare la mia completa attenzione a completare questo lavoro. Mi fa sentire entusiasta, orgoglioso e appassionato” ha dichiarato.
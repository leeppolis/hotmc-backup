---
layout: news
category: News
banner: "/assets/uploads/import.news/rick-ross.jpg"
title: "Rick Ross: incidente in auto durante un agguato a fuoco"
excerpt: "L’unico suggerimento che possiamo dare a Rick Ross è di fare tappa anche a Lourdes nel corso del suo prossimo tour, perché negli ultimi tempi la fortuna non gli sorride granché. Dopo essere a stento sopravvissuto a una serie di convulsioni che lo colpivano ogni volta che provava a prendere un aereo, ora si trova [&hellip"
quote: ""
description: "L’unico suggerimento che possiamo dare a Rick Ross è di fare tappa anche a Lourdes nel corso del suo prossimo tour, perché negli ultimi tempi la fortuna non gli sorride granché. Dopo essere a stento sopravvissuto a una serie di convulsioni che lo colpivano ogni volta che provava a prendere un aereo, ora si trova [&hellip"
keywords: ""
date: 2013-01-28T00:00:00.000+01:00
author: "Marta Blumi Tripodi"
cover: "/assets/uploads/import.news/rick-ross.jpg"
pagination:
  enabled: true

---

L’unico suggerimento che possiamo dare a Rick Ross è di fare tappa anche a Lourdes nel corso del suo prossimo tour, perché negli ultimi tempi la fortuna non gli sorride granché. Dopo essere a stento [**sopravvissuto a una serie di convulsioni**](https://hotmc.com/rick-ross-ricoverato-durgenza-in-ospedale-sconosciute-le-cause-del-malore/ "http://hotmc.com/rick-ross-ricoverato-durgenza-in-ospedale-sconosciute-le-cause-del-malore/") che lo colpivano ogni volta che provava a prendere un aereo, ora si trova coinvolto in uno scontro a fuoco.

Ieri sera, infatti, Rozay si trovava a bordo della sua Roll Royce per le strade di una cittadina della Florida, quando un’altra auto si è affiancata a lui e ha cominciato a sparare all’impazzata verso l’abitacolo. Per sfuggire al drive-by shooting (metodo piuttosto comune per far fuori i rapper: sono morti così sia Tupac che Biggie) ha accelerato, perso il controllo della macchina ed è andato a schiantarsi contro un vicino palo: fortunatamente, né lui né altri sono rimasti feriti nell’incidente. Ancora ignoti gli attentatori e il motivo dell’imboscata.
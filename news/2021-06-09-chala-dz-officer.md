---
layout: news
category: News
banner: "/assets/uploads/import.news/unnamed-6-640x640.jpg"
title: "Chala DZ – Officer"
excerpt: "Chala DZ, giovane artista originario del Gambia ma residente in Salento da diversi anni, pubblica il singolo Officer per Elianto Records, accompagnato da un videoclip prodotto da Rocky GVox (artista del Treblestudio) e Francavilla Posse. Il brano, composto da Treble Lu Professore, nel testo scritto dallo stesso Chala DZ, racconta delle violenze subite recentemente da donne e uomini della [&hellip"
quote: ""
description: "Chala DZ, giovane artista originario del Gambia ma residente in Salento da diversi anni, pubblica il singolo Officer per Elianto Records, accompagnato da un videoclip prodotto da Rocky GVox (artista del Treblestudio) e Francavilla Posse. Il brano, composto da Treble Lu Professore, nel testo scritto dallo stesso Chala DZ, racconta delle violenze subite recentemente da donne e uomini della [&hellip"
keywords: ""
date: 2021-06-09T00:00:00.000+01:00
author: "Haile Anbessa"
cover: "/assets/uploads/import.news/unnamed-6-640x640.jpg"
pagination:
  enabled: true

---

**Chala DZ**, giovane artista originario del Gambia ma residente in Salento da diversi anni, pubblica il singolo _**Officer**_ per **Elianto Records**, accompagnato da un videoclip prodotto da Rocky GVox (artista del Treblestudio) e Francavilla Posse.

Il brano, composto da **Treble Lu Professore**, nel testo scritto dallo stesso Chala DZ, racconta delle violenze subite recentemente da donne e uomini della comunità afroamericana. Il racconto però non è pervaso dall’odio, ma vuole essere invece una richiesta di riflessione. _“Pensare e vedere che i veri nemici sono dentro di noi e non sono altro che le paure, le angosce, le discriminazioni, può permetterci di vedere “l’altro” come un fratello, con le nostre stesse gioie, difficoltà, incertezze._ – ha raccontato il cantante – _Questa è la strada per cercare di vivere in armonia e vedere ogni individuo come appartenente ad un’unica razza, quella umana”_.

Chala propone di vedere le cose da un punto di vista diverso e canta: _“Sento il dolore come te e respiro proprio come te. Questo mondo è un posto bellissimo pensato per tutto il genere umano. Smettila di vedermi come un altro! Devi vedermi come un fratello! È così che possiamo sistemare le cose! È l’unico modo per sistemare le cose”._

_**Officer**_, disponibile su [tutte le piattaforme digitali](https://runitagency.us3.list-manage.com/track/click?u=d1ce25b5e360c3df7324cc026&id=3d6e6f8093&e=b28fcd7e48) e sul [canale YouTube dell’etichetta Elianto Records](https://runitagency.us3.list-manage.com/track/click?u=d1ce25b5e360c3df7324cc026&id=adf395e314&e=b28fcd7e48), sarà incluso nel disco in uscita in estate della band Dangeroots di cui Chala DZ fa parte.
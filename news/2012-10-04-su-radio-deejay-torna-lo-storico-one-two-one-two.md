---
layout: news
category: News
banner: "/assets/uploads/import.news/Radio-Deejay.jpg"
title: "Su Radio Deejay torna lo storico One-Two One-Two"
excerpt: "Nato verso la metà degli anni ’90 e condotto da una serie di speaker d’eccezione (gli Articolo 31, vari rapper a rotazione, Albertino e infine Irene Lamedica, che ha guidato la transizione verso il più contemporaneo Soul Sista), One-Two One-Two è uno dei programmi storici di Radio Deejay. Scomparso dai palinsesti dell’emittente quasi dieci anni [&hellip"
quote: ""
description: "Nato verso la metà degli anni ’90 e condotto da una serie di speaker d’eccezione (gli Articolo 31, vari rapper a rotazione, Albertino e infine Irene Lamedica, che ha guidato la transizione verso il più contemporaneo Soul Sista), One-Two One-Two è uno dei programmi storici di Radio Deejay. Scomparso dai palinsesti dell’emittente quasi dieci anni [&hellip"
keywords: ""
date: 2012-10-04T00:00:00.000+01:00
author: "Marta Blumi Tripodi"
cover: "/assets/uploads/import.news/Radio-Deejay.jpg"
pagination:
  enabled: true

---

Nato verso la metà degli anni ’90 e condotto da una serie di speaker d’eccezione (gli Articolo 31, vari rapper a rotazione, Albertino e infine Irene Lamedica, che ha guidato la transizione verso il più contemporaneo Soul Sista), One-Two One-Two è uno dei programmi storici di Radio Deejay.

Scomparso dai palinsesti dell’emittente quasi dieci anni fa, insieme al rap in generale (Deejay rinunciò al programma di Irene due anni fa: attualmente conduce lo spazio hip hop [**Urban Suite su Radio2**](https://www.facebook.com/urbansuite?fref=ts "https://www.facebook.com/urbansuite?fref=ts")), visto il ritorno in auge del genere musicale, questo venerdì alle 21 la trasmissione [**tornerà in onda con cadenza settimanale**](http://www.deejay.it/dj/radio/programma/387/One-Two-One-Two "http://www.deejay.it/dj/radio/programma/387/One-Two-One-Two"). Non si sa ancora chi sarà al microfono, ma si vocifera che non ci sarà un vero e proprio conduttore, ma piuttosto semplice musica a rotazione. Radio Deejay per il momento non ha rilasciato dichiarazioni: non resta che attendere venerdì per svelare il mistero.

**UPDATE:** Ci confermano ora che il programma sarà condotto da Albertino e dal giovane rapper Mixup.
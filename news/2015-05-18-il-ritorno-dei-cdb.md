---
layout: news
category: News
banner: "/assets/uploads/import.news/CFMpMTPXIAAdJNO.jpg"
title: "Il ritorno dei CDB?"
excerpt: "Sanobusiness è una delle crew più leggendarie della golden age italiana; oltre a Bassi Maestro e a dj Zeta (il fondatore di Vibra Records, per chi non avesse familiarità con questo pezzo di storia) comprendeva anche i CDB aka Cricca dei Balordi, un duo di mc formato da Rido e Supa Cush. Un duo mai [&hellip"
quote: ""
description: "Sanobusiness è una delle crew più leggendarie della golden age italiana; oltre a Bassi Maestro e a dj Zeta (il fondatore di Vibra Records, per chi non avesse familiarità con questo pezzo di storia) comprendeva anche i CDB aka Cricca dei Balordi, un duo di mc formato da Rido e Supa Cush. Un duo mai [&hellip"
keywords: ""
date: 2015-05-18T00:00:00.000+01:00
author: "Marta Blumi Tripodi"
cover: "/assets/uploads/import.news/CFMpMTPXIAAdJNO.jpg"
pagination:
  enabled: true

---

[](https://hotmc.com/wp-content/uploads/2015/05/CFMpMTPXIAAdJNO.jpg)

Sanobusiness è una delle crew più leggendarie della golden age italiana; oltre a Bassi Maestro e a dj Zeta (il fondatore di Vibra Records, per chi non avesse familiarità con questo pezzo di storia) comprendeva anche i CDB aka Cricca dei Balordi, un duo di mc formato da Rido e Supa Cush. Un duo mai formalmente sciolto, ma non più in attività da anni, nonostante i suoi componenti siano ancora molto legati e si vedano spesso condividere il palco insieme in occasione di serate speciali.

Negli ultimi giorni erano state postate su Facebook alcune loro foto insieme, che in effetti non avevano stupito nessuno, data la grande amicizia tra i due che va ben oltre il rap. Qualche ora fa, però, è arrivato anche un [**tweet rivelatore di Bassi**](https://twitter.com/bassimaestro/status/599868467567841281 "https://twitter.com/bassimaestro/status/599868467567841281"), che lascia intendere che i due siano al lavoro su qualcosa di nuovo. Vi terremo aggiornati sui futuri sviluppi!
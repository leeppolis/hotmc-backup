---
layout: news
category: News
banner: "/assets/uploads/import.news/childish-gambino-feels-like-summer-1.jpg"
title: "Il nuovo video di Childish Gambino trasforma la scena rap americana in un cartone animato"
excerpt: "Che i video di Childish Gambino siano sempre dei piccoli capolavori (e che ultimamente sia un po’ fissato con l’effetto sorpresa) lo avevamo già capito qualche mese fa, dopo l’uscita di quel capolavoro di This is America. Con il nuovo video di Feels like summer (che sembra un po’ in ritardo sulla tabella di marcia, [&hellip"
quote: ""
description: "Che i video di Childish Gambino siano sempre dei piccoli capolavori (e che ultimamente sia un po’ fissato con l’effetto sorpresa) lo avevamo già capito qualche mese fa, dopo l’uscita di quel capolavoro di This is America. Con il nuovo video di Feels like summer (che sembra un po’ in ritardo sulla tabella di marcia, [&hellip"
keywords: ""
date: 2018-09-03T00:00:00.000+01:00
author: "Marta Blumi Tripodi"
cover: "/assets/uploads/import.news/childish-gambino-feels-like-summer-1.jpg"
pagination:
  enabled: true

---

Che i video di Childish Gambino siano sempre dei piccoli capolavori (e che ultimamente sia un po’ fissato con l’effetto sorpresa) lo avevamo già capito qualche mese fa, dopo l’uscita di quel capolavoro di [**_This is America_**](https://hotmc.com/childish-gambino-this-is-america-video/). Con il nuovo video di _Feels like summer_ (che sembra un po’ in ritardo sulla tabella di marcia, ma in realtà il brano era già uscito prima dell’estate) fa il bis e ci regala quattro minuti e quarantacinque secondi pieni di sorprese e apparizioni mistiche.

Il videoclip, infatti, è un corto animato che vede un Bino a cartoni camminare lungo una strada di periferia, incrociando una lunga serie di passanti che in realtà sono le versioni animate di altrettanti rapper. Tra gli avvistati: Tupac e XXXTentacion che si fumano un cannone in macchina, Future che ruba la bici a Drake, Will Smith che lava la macchina, Birdman che griglia, Nicki Minaj che gioca con i mattoncini delle costruzioni insieme a Pusha-T, i Migos che giocano a basket, Eminem in versione bambino supereroe, Azealia Banks appollaiata su un albero, Solange Knowles che fa il tiro alla fune… E non sveliamo di più, perché gran parte del divertimento sta nel beccarli personalmente. E voi quanti siete riusciti a scoprirne? Enjoy!
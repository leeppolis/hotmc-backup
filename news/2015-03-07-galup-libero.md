---
layout: news
category: News
banner: "/assets/uploads/import.news/Galup-520x245.jpg"
title: "Galup – Libero"
excerpt: "Libero è l’album di esordio di Galup, cantante classe 1992 originario di Montichiari (BS). Appassionato di reggae, genere a cui si ispira il suo stile vocale, Galup, dopo la pubblicazione sul web dei primi singoli, si fa conoscere dal grande pubblico grazie alle apparizioni agli home visit dell’edizione 2013 di X Factor. Ad avventura finita, [&hellip"
quote: ""
description: "Libero è l’album di esordio di Galup, cantante classe 1992 originario di Montichiari (BS). Appassionato di reggae, genere a cui si ispira il suo stile vocale, Galup, dopo la pubblicazione sul web dei primi singoli, si fa conoscere dal grande pubblico grazie alle apparizioni agli home visit dell’edizione 2013 di X Factor. Ad avventura finita, [&hellip"
keywords: ""
date: 2015-03-07T00:00:00.000+01:00
author: "Haile Anbessa"
cover: "/assets/uploads/import.news/Galup-520x245.jpg"
pagination:
  enabled: true

---

[](https://hotmc.com/wp-content/uploads/2015/03/Galup-520x245.jpg)  
Libero è l’album di esordio di Galup, cantante classe 1992 originario di Montichiari (BS).

Appassionato di reggae, genere a cui si ispira il suo stile vocale, Galup, dopo la pubblicazione

sul web dei primi singoli, si fa conoscere dal grande pubblico grazie alle apparizioni agli home

visit dell’edizione 2013 di X Factor. Ad avventura finita, pubblica il singolo Questione di carattere,

ispirato all’esperienza televisiva e, quasi in contemporanea, inizia a girare l’Italia con un tour

che gli fa prendere coscienza della visibilità ottenuta e delle potenzialità della sua musica. In

questo periodo, grazie alla collaborazione con il team di Strongvilla, collettivo artistico ed etichetta

discografia di Mantova, inizia a lavorare con continuità a Libero.

Sin dai primi passi mossi nella musica, la contaminazione tra i generi diventa subito una priorità

nella concezione artistica di Galup. Non a caso in Libero l’impronta reggae ha varie sfumature pop

e, a intervalli regolari, si fonde a qualche lampo drum’n’bass e all’hip hop. I testi parlano soprattutto

dell’attualità sociale italiana, con sentimenti che spaziano tra speranza e rabbia, ma celebrano

anche la passione per la musica e l’amore. Il punto di vista è quello di un giovane dell’Italia

contemporanea che vuole guardare al futuro.

Sono tre i singoli che hanno anticipato l’uscita di Libero. A seguito delle molte richieste del pubblico

arrivate dopo X Factor, da luglio 2014 a oggi, infatti, Galup e Strongvilla hanno pubblicato i video

di Mondo migliore, con il featuring del rapper Mr.Rain, Respiri musica, con i contributi vocali di

KgMan e EasyOne, e Non comprendo. Gli altri ospiti presenti nel disco sono Nico Royale, Milan

Lion e Shaman. Le produzioni sono di tre membri del collettivo Strongvilla, Cianobi, Virgo e Kuma

19, e un paio sono firmate da Dj Ferry.

Libero suona come il grido di un ventenne appassionato di musica, sia della versione portatrice di

un messaggio sia di quella di intrattenimento.
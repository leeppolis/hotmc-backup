---
layout: news
category: News
banner: "/assets/uploads/import.news/the-game.jpeg"
title: "The Game a Milano, la figuraccia del pubblico italiano"
excerpt: "A quanto pare la proverbiale ignoranza di molti fan italiani del rap ha colpito ancora. Antefatto: negli ultimi giorni negli USA sta montando la protesta per l’ondata di uccisioni di cittadini neri e disarmati da parte di poliziotti che poi, sistematicamente, non vengono mai incriminati per omicidio. Molti gli artisti che hanno aderito, tra i [&hellip"
quote: ""
description: "A quanto pare la proverbiale ignoranza di molti fan italiani del rap ha colpito ancora. Antefatto: negli ultimi giorni negli USA sta montando la protesta per l’ondata di uccisioni di cittadini neri e disarmati da parte di poliziotti che poi, sistematicamente, non vengono mai incriminati per omicidio. Molti gli artisti che hanno aderito, tra i [&hellip"
keywords: ""
date: 2014-12-08T00:00:00.000+01:00
author: "Marta Blumi Tripodi"
cover: "/assets/uploads/import.news/the-game.jpeg"
pagination:
  enabled: true

---

[](https://hotmc.com/wp-content/uploads/2012/08/the-game.jpeg)

A quanto pare la proverbiale ignoranza di molti fan italiani del rap ha colpito ancora. Antefatto: negli ultimi giorni negli USA sta montando la protesta per l’ondata di uccisioni di cittadini neri e disarmati da parte di poliziotti che poi, sistematicamente, non vengono mai incriminati per omicidio. Molti gli artisti che hanno aderito, tra i quali anche The Game: nell’ambito del suo tour ogni sera si prende qualche minuto per spiegare la situazione, chiedendo infine ai presenti di sdraiarsi sulla schiena sul pavimento del locale (uno dei gesti-simbolo di questa campagna) per poi fare una foto.

La stessa cosa si è ripetuta sabato sera durante la sua data milanese, ma a quanto pare solo una manciata di persone ha assecondato la sua richiesta, un po’ per colpa della scarsa conoscenza dell’inglese del pubblico italiano, un po’ perché probabilmente quasi nessuno era a conoscenza dei recenti fatti di cronaca in America. Una scena piuttosto frustrante per il rapper, ma anche per tutti coloro che vorrebbero che la scena rap italiana fosse meglio rappresentata all’estero. Se volete conoscere i dettagli della vicenda vi suggeriamo l’ottimo report di [**Hano**](http://www.hano.it/news-rap-italiano/8368-concerto-the-game-milano.html "http://www.hano.it/news-rap-italiano/8368-concerto-the-game-milano.html"), da cui abbiamo noi stessi appreso la notizia.
---
layout: news
category: News
banner: "/assets/uploads/import.news/kanye_480x500_scaled_cropp.jpg"
title: "Fondata una religione che venera Kanye West: la Yeezianity"
excerpt: "Pochi giorni dopo che il Divino Otelma ha conseguito la sua sesta laurea con 110 e lode (tutto vero, vedere per credere), nel pantheon degli idoli pagani succede un’altra cosa altrettanto bizzarra: un tizio fonda una religione che sostanzialmente elegge a suo dio Kanye West. La religione in questione si chiama Yeezianity, ha cinque comandamenti [&hellip"
quote: ""
description: "Pochi giorni dopo che il Divino Otelma ha conseguito la sua sesta laurea con 110 e lode (tutto vero, vedere per credere), nel pantheon degli idoli pagani succede un’altra cosa altrettanto bizzarra: un tizio fonda una religione che sostanzialmente elegge a suo dio Kanye West. La religione in questione si chiama Yeezianity, ha cinque comandamenti [&hellip"
keywords: ""
date: 2014-01-17T00:00:00.000+01:00
author: "Marta Blumi Tripodi"
cover: "/assets/uploads/import.news/kanye_480x500_scaled_cropp.jpg"
pagination:
  enabled: true

---

[](https://hotmc.com/kanye-west-smantella-la-sua-casa-di-moda-milanese/kanye%5F480x500%5Fscaled%5Fcropp/)

Pochi giorni dopo che il Divino Otelma ha conseguito la sua sesta laurea con 110 e lode (tutto vero, [**vedere per credere**](http://www.ansa.it/web/notizie/rubriche/cronaca/2014/01/15/Divino-Otelma-110-lode-filosofia%5F9904063.html "http://www.ansa.it/web/notizie/rubriche/cronaca/2014/01/15/Divino-Otelma-110-lode-filosofia_9904063.html")), nel pantheon degli idoli pagani succede un’altra cosa altrettanto bizzarra: un tizio fonda una religione che sostanzialmente elegge a suo dio Kanye West. La religione in questione si chiama [**Yeezianity**](http://yeezianity.com/ "http://yeezianity.com/"), ha cinque comandamenti – tra cui quello che sostiene che la sofferenza esiste solo per stimolare la creatività degli esseri umani – e un leader, che però vuole restare anonimo. Si sa solo che si tratta di un ragazzo americano laureato in filosofia. E che non è in rapporti personali con il Genio Creativo per eccellenza.

Lanciata via Twitter e Craigslist, la Yeezianity è, nelle parole del suo ideatore “Una specie di cristianesimo rivisitato, solo che anziché esserci Gesù c’è Yeezus”. Che dire, senz’altro questo nuovo culto contribuirà ad alzare la già altissima autostima di Kanye. Se siete curiosi di saperne di più, Noisey (versione americana) ha [**intervistato l’anonimo profeta**](https://noisey.vice.com/blog/yeezianity-kanye-west-religion-interview "http://noisey.vice.com/blog/yeezianity-kanye-west-religion-interview").
---
layout: news
category: News
banner: "/assets/uploads/import.news/rootical.jpg"
title: "Forward EP – Rootical Foundation"
excerpt: "La Roots Reggae Family italiana per eccellenza ne ha fatta di strada. Sono già dieci anni che si esibiscono sui palchi di tutta Italia e d’Europa e la loro dimensione live fatta di roots trascinante e coinvolgente è di rara qualità. Per il suo anniversario la band ha deciso di rilasciare un ottimo EP intitolato [&hellip"
quote: ""
description: "La Roots Reggae Family italiana per eccellenza ne ha fatta di strada. Sono già dieci anni che si esibiscono sui palchi di tutta Italia e d’Europa e la loro dimensione live fatta di roots trascinante e coinvolgente è di rara qualità. Per il suo anniversario la band ha deciso di rilasciare un ottimo EP intitolato [&hellip"
keywords: ""
date: 2016-06-26T00:00:00.000+01:00
author: "Haile Anbessa"
cover: "/assets/uploads/import.news/rootical.jpg"
pagination:
  enabled: true

---

  
La Roots Reggae Family italiana per eccellenza ne ha fatta di strada. Sono già dieci anni che si esibiscono sui palchi di tutta Italia e d’Europa e la loro dimensione live fatta di roots trascinante e coinvolgente è di rara qualità.

Per il suo anniversario la band ha deciso di rilasciare un ottimo EP intitolato Forward, avanti appunto, proprio come sta facendo la band negli ultimi anni, continuando a crescere sulla scena nazionale e internazionale.

Forward è composto da quattro canzoni inedite con l’aggiunta di due dub versions, sempre nel classico stile Rootical. Questo è il quarto lavoro da studio dopo Ri-uscire del 2006, Human Rights del 2012 con featuring con Sun Sooley, Raphael e Piero Dread e l’ultimo album Reload di due anni fa con la bellissima Smile che ha visto la partecipazione di Romain Virgo.

Un disco da ascoltare tutto d’un fiato con atmosfere diverse che però si riconciliano in maniera molto convincente. Choices ad esempio parla della quotidianità e delle piccole scelte che ognuno di noi deve fare. Humbleness, che è anche il primo singolo e il video del lavoro, è un inno alla sincerità dei valori della musica con la M maiuscola, liberi da tutti i falsi valori dello show biz. We Ah Deal Wid è un energetico inno che vede la collaborazione di Attila e infine Real Friend è una dedica all’amicizia eterna.

Tracklist

01 – CHOICES

02 – HUMBLENESS

03 – WE AH DEAL WID feat. ATTILA

04 – REAL FRIEND

05 – CHOICES DUB

06 – REAL DUB
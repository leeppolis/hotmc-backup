---
layout: news
category: News
banner: "/assets/uploads/import.news/guè2-1.jpg"
title: "Il 21 novembre arriva Sinatra, la prima serie di e con Gué Pequeno"
excerpt: "Sarà disponibile in esclusiva su Tim Vision, la tv on demand di Telecom, a partire dal 21 novembre, la prima serie originale di/con Gué Pequeno, di cui potete vedere il trailer qui sopra. Si intitola Sinatra, come il suo ultimo album, ma più che essere un documentario dedicato alla sua musica, è un’opera di fantasia [&hellip"
quote: ""
description: "Sarà disponibile in esclusiva su Tim Vision, la tv on demand di Telecom, a partire dal 21 novembre, la prima serie originale di/con Gué Pequeno, di cui potete vedere il trailer qui sopra. Si intitola Sinatra, come il suo ultimo album, ma più che essere un documentario dedicato alla sua musica, è un’opera di fantasia [&hellip"
keywords: ""
date: 2018-11-12T00:00:00.000+01:00
author: "Marta Blumi Tripodi"
cover: "/assets/uploads/import.news/guè2-1.jpg"
pagination:
  enabled: true

---

Sarà disponibile in esclusiva su Tim Vision, la tv on demand di Telecom, a partire dal 21 novembre, la prima serie originale di/con Gué Pequeno, di cui potete vedere il trailer qui sopra. Si intitola _Sinatra_, come il suo ultimo album, ma più che essere un documentario dedicato alla sua musica, è un’opera di fantasia che esplora a 360° il suo immaginario.

Come racconta l’aggiornatissimo [**TvZap**](https://tvzap.kataweb.it/news/241501/sinatra-la-serie-gue-pequeno-inizio-21-novembre-timvision/), infatti, è una serie noir che parte da un rapimento al termine di un concerto per poi proseguire in un’escalation di azione. Diretta da Pepsy Romanoff (regista di Vasco: Tutto in una notte) e Jansen&Rodriguez (quotato duo di registi provenienti dal mondo della pubblicità e dei video istituzionali), è prodotta da Studio + e Universal Music e tra gli ideatori ha anche un altro nome noto della scena rap: Maurizio Ridolfo, altrimenti noto come Rido dei CDB. I nuovi episodi saranno disponibili ogni mercoledì a partire dal 21 novembre, e siamo curiosissimi di guardarli.
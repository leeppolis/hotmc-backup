---
layout: news
category: News
banner: "/assets/uploads/import.news/1242269-rick-ross-617-409-600x397.jpg"
title: "Rick Ross e Drake registreranno un album collaborativo"
excerpt: "Gli italiani amanti del rap, anche se generalmente non apprezzano moltissimo Drake, hanno imparato ad amarlo ieri, quando Balotelli ha confessato che per darsi la carica prima della partita ascolta i suoi dischi in cuffia (e a giudicare dai risultati, l’espediente funziona). Questo amore improvviso, però, potrebbe naufragare tragicamente già oggi, a causa di un [&hellip"
quote: ""
description: "Gli italiani amanti del rap, anche se generalmente non apprezzano moltissimo Drake, hanno imparato ad amarlo ieri, quando Balotelli ha confessato che per darsi la carica prima della partita ascolta i suoi dischi in cuffia (e a giudicare dai risultati, l’espediente funziona). Questo amore improvviso, però, potrebbe naufragare tragicamente già oggi, a causa di un [&hellip"
keywords: ""
date: 2012-06-29T00:00:00.000+01:00
author: "Marta Blumi Tripodi"
cover: "/assets/uploads/import.news/1242269-rick-ross-617-409-600x397.jpg"
pagination:
  enabled: true

---

Gli italiani amanti del rap, anche se generalmente non apprezzano moltissimo Drake, hanno imparato ad amarlo ieri, quando Balotelli ha confessato che per darsi la carica prima della partita ascolta i suoi dischi in cuffia (e a giudicare dai risultati, l’espediente funziona). Questo amore improvviso, però, potrebbe naufragare tragicamente già oggi, a causa di un annuncio che non tutti prenderanno molto bene. Ovvero quello dell’imminente album collaborativo che registrerà con Rick Ross.

L’accoppiata può suonare bizzarra, ma i due sono molto amici e registrano spesso insieme, pur senza divulgare sempre i risultati di queste session in studio. Del progetto, il cui titolo provvisorio è _Y.O.L.O._, si vociferava già da un po’, ma non c’era ancora stata un’effettiva conferma. Durante un’intervista ad Mtv, però, Rick Ross ha affermato che l’album è sempre in cantiere e che se finora non è stato concretizzato è solo perché Ross è impegnatissimo nella chiusura del suo (lungamente atteso) album _God forgives, I don’t_.
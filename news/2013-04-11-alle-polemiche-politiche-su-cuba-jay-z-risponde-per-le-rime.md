---
layout: news
category: News
banner: "/assets/uploads/import.news/beyonce-jay-z-cuba.jpg"
title: "Alle polemiche politiche su Cuba Jay-Z risponde per le rime"
excerpt: "Qualche giorno fa Jay-Z e Beyoncé sono volati a Cuba insieme alla figlia Blue Ivy per festeggiare il loro quinto anniversario di matrimonio. Le foto della loro fuga romantica hanno fatto il giro del mondo, provocando anche non poche polemiche: in America, infatti, è vietato recarsi a Cuba per turismo a causa dell’embargo anti-comunista che [&hellip"
quote: ""
description: "Qualche giorno fa Jay-Z e Beyoncé sono volati a Cuba insieme alla figlia Blue Ivy per festeggiare il loro quinto anniversario di matrimonio. Le foto della loro fuga romantica hanno fatto il giro del mondo, provocando anche non poche polemiche: in America, infatti, è vietato recarsi a Cuba per turismo a causa dell’embargo anti-comunista che [&hellip"
keywords: ""
date: 2013-04-11T00:00:00.000+01:00
author: "Marta Blumi Tripodi"
cover: "/assets/uploads/import.news/beyonce-jay-z-cuba.jpg"
pagination:
  enabled: true

---

Qualche giorno fa Jay-Z e Beyoncé sono volati a Cuba insieme alla figlia Blue Ivy per festeggiare il loro quinto anniversario di matrimonio. Le foto della loro fuga romantica hanno fatto il giro del mondo, provocando anche non poche polemiche: in America, infatti, è vietato recarsi a Cuba per turismo a causa dell’embargo anti-comunista che da anni colpisce l’isola. Ci vuole una speciale autorizzazione governativa per recarsi all’Avana e dintorni, e viene rilasciata solo per motivi familiari o lavorativi, non certo per una vacanza. Alcuni senatori repubblicani hanno chiesto che si aprisse un’indagine ufficiale per capire come mai loro l’avessero ottenuta, sottointendendo che l’amicizia con Obama c’entrasse qualcosa e che quindi il presidente avrebbe aiutato la coppia a violare la legge.

Finora, i due hanno evitato qualsiasi replica. Oggi, però, Jay-Z ha deciso di rispondere, e nella maniera che gli riesce meglio in assoluto: in rima. Ha pubblicato su Soundcloud questa sua _Open letter_, prodotta peraltro da Timbaland. Le liriche sono eloquentissime: _Wanna give me jail time and a fine?/ Fine, let me commit a real crime/I might buy a kilo for Chief Keef_ (“Volete mettermi in galera?/ Bene, allora fatemi commettere un crimine vero/ potrei comprare un chilo di roba per Chief Keef”), _I’m in Cuba I love Cubans/This communist talk is so confusing, when it’s from China the very mic that I’m using_ (“Sono a Cuba, amo i cubani/ tutto questo discorso dei comunisti è così confusionario/ quando il microfono che sto usando in questo momento è stato fabbricato in Cina”), _Obama said chill, you gonna get me impeached/You don’t need this s–t anyway, chill with me on the beach_ (“Obama ha detto fermo un attimo, mi farai ottenere l’impeachment/ non hai bisogno di quella vacanza di merda, comunque, rilassati un po’ con me sulla spiaggia”), e via dicendo. Vedremo se ci saranno ulteriori reazioni politiche alla sua canzone.

  
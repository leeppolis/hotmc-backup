---
layout: news
category: News
banner: "/assets/uploads/import.news/hard-man.png"
title: "Hard Man Fi Dead – il nuovo video della NES*JO"
excerpt: "La big band North East Ska*Jazz Orchestra presenta il videoclip di Hard Man Fe Dead, tema tratto dal primo disco Stompin’ & Rollin’ (Brixton Records, 2015) che ha ottenuto un grande successo sia di pubblico che di critica. È il secondo videoclip ufficiale dopo Take Five (2013) che fino ad ora ha raggiunto più di [&hellip"
quote: ""
description: "La big band North East Ska*Jazz Orchestra presenta il videoclip di Hard Man Fe Dead, tema tratto dal primo disco Stompin’ & Rollin’ (Brixton Records, 2015) che ha ottenuto un grande successo sia di pubblico che di critica. È il secondo videoclip ufficiale dopo Take Five (2013) che fino ad ora ha raggiunto più di [&hellip"
keywords: ""
date: 2016-02-21T00:00:00.000+01:00
author: "Haile Anbessa"
cover: "/assets/uploads/import.news/hard-man.png"
pagination:
  enabled: true

---

[](https://hotmc.com/wp-content/uploads/2016/02/hard-man.png)  
La big band North East Ska\*Jazz Orchestra presenta il videoclip di Hard Man Fe Dead, tema tratto dal primo disco Stompin’ & Rollin’ (Brixton Records, 2015) che ha ottenuto un grande successo sia di pubblico che di critica. È il secondo videoclip ufficiale dopo Take Five (2013) che fino ad ora ha raggiunto più di 300mila visualizzazioni.

La sceneggiatura del video, scritto e diretto da Luca Bragagnolo, recupera, romanzandolo, il significato originale del testo della celebre tune di Prince Buster del 1967\. Scopriamo così una lettura diversa dal consueto del significato di Hard man fe dead, non “vintage gangsta tune” ma racconto di tradizione popolare. Radici, realtà e cultura della big band del nord est vengono recuperate dal matrimonio tra diversi immaginari, locali ed internazionali. Il video, ambientato all’inizio del secolo scorso, è stato girato nella magica location del castello di Fagagna (UD) e a “Cjase Cocèl”, museo della vita contadina friulana, per l’occasione trasformata in una bisca dal sapore di proibizionismo.

Il video è disponibile sul canale Youtube della band, mentre il brano è contenuto nel disco Stompin’ & Rollin’, in vendita su tutte le piattaforme digitali e in CD ai concerti.
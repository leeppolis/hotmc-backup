---
layout: news
category: News
banner: "/assets/uploads/import.news/locandinaweb.jpg"
title: "Under Fest 5: a Ravenna tornano le eccellenze del rap italiano"
excerpt: "L’Under Fest, kermesse nata dagli sforzi del rapper ravennate Moder, arriva nel 2018 a tagliare il prestigioso traguardo della quinta edizione. Per molti cinque anni potranno sembrare un successo relativo, ma trattandosi di una rassegna rap fino al midollo – poco patinata, molto viscerale – ed essendo l’Italia il paese che tutti conosciamo, non si [&hellip"
quote: ""
description: "L’Under Fest, kermesse nata dagli sforzi del rapper ravennate Moder, arriva nel 2018 a tagliare il prestigioso traguardo della quinta edizione. Per molti cinque anni potranno sembrare un successo relativo, ma trattandosi di una rassegna rap fino al midollo – poco patinata, molto viscerale – ed essendo l’Italia il paese che tutti conosciamo, non si [&hellip"
keywords: ""
date: 2018-02-26T00:00:00.000+01:00
author: "Riccardo Primavera"
cover: "/assets/uploads/import.news/locandinaweb.jpg"
pagination:
  enabled: true

---

L’**Under Fest**, kermesse nata dagli sforzi del rapper ravennate **Moder**, arriva nel 2018 a tagliare il prestigioso traguardo della quinta edizione. Per molti cinque anni potranno sembrare un successo relativo, ma trattandosi di una rassegna rap fino al midollo – poco patinata, molto viscerale – ed essendo l’Italia il paese che tutti conosciamo, non si può non considerare questo primo lustro di vita come una grande vittoria; vittoria da festeggiare insieme al **Bronson** di **Ravenna**, dal _29 al 31 Marzo_.

Per l’occasione, gli sforzi di Moder e **Kenzie** (di supporto nella direzione artistica e host delle serate) hanno riunito una line up di livello assoluto, che spazia da giovani emergenti talentuosi a vere e proprie icone della scena, spaziando lungo tutte le diramazioni dell’underground. Non solo live però: il 29 e il 31 si terranno infatti due incontri, il primo legato al rapporto tra hip hop e musicisti – con la partecipazione di **Bosca**, **Hyst** e **Godblesscomputers** – e il secondo su rapporto tra rap e media – con interventi di **Damir Ivic**, **Elia Alovisi** e **Antonio Dikele Distefano**.

Qui l’evento facebook del festival, riferimento con tutte le informazioni, le date, i programmi e la gestione delle prevendite: _**<https://www.facebook.com/events/143982383074485/>**_

Qui sotto invece l’infografica con la line up completa: siete pronti a rifarvi gli occhi (e le orecchie) a Ravenna?
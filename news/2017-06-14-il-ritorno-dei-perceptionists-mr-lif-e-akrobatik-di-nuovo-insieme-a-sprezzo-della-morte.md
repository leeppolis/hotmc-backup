---
layout: news
category: News
banner: "/assets/uploads/import.news/perceptionists-1024x1024.jpg"
title: "Il ritorno dei Perceptionists: Mr. Lif e Akrobatik di nuovo insieme a sprezzo della morte"
excerpt: "Il primo e finora ultimo lavoro dei Perceptionists, Black dialogue, risale al 2005 ed è senz’altro rimasto nel cuore degli appassionati di abstract rap e non solo. I due membri del gruppo, Mr. Lif e Akrobatik, da allora non si sono certo fermati, ma non hanno più voluto incrociare i flussi su un album vero [&hellip"
quote: ""
description: "Il primo e finora ultimo lavoro dei Perceptionists, Black dialogue, risale al 2005 ed è senz’altro rimasto nel cuore degli appassionati di abstract rap e non solo. I due membri del gruppo, Mr. Lif e Akrobatik, da allora non si sono certo fermati, ma non hanno più voluto incrociare i flussi su un album vero [&hellip"
keywords: ""
date: 2017-06-14T00:00:00.000+01:00
author: "Marta Blumi Tripodi"
cover: "/assets/uploads/import.news/perceptionists-1024x1024.jpg"
pagination:
  enabled: true

---

Il primo e finora ultimo lavoro dei Perceptionists, _Black dialogue_, risale al 2005 ed è senz’altro rimasto nel cuore degli appassionati di abstract rap e non solo. I due membri del gruppo, Mr. Lif e Akrobatik, da allora non si sono certo fermati, ma non hanno più voluto incrociare i flussi su un album vero e proprio. Fino ad ora, almeno.

A riportarli insieme, a quanto pare, è stata un’esperienza comune che hanno vissuto negli ultimi anni: entrambi, infatti, in circostanze diverse hanno scampato la morte per un soffio. Mr. Lif in un incidente, quando il suo tour bus è precipitato da un burrone facendo un volo di 12 metri e andando a schiantarsi sulle rocce più in basso; Akrobatik per la rottura improvvisa dell’aorta, che ha costretto i medici a un’operazione salvavita a cuore aperto. Un’incredibile fortuna essere ancora qui per raccontarlo, hanno pensato, e allora perché non raccontarlo in un album? _Resolution_ uscirà il 28 luglio per Mello Music Group, ma è già possibile preordinarlo da Bandcamp e ottenere la prima traccia, _Hose Down_ (vedi player qui sopra), con il feat di Syne.
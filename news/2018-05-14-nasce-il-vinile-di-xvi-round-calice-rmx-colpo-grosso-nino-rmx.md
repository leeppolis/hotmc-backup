---
layout: news
category: News
banner: "/assets/uploads/import.news/31086393_1912426708832723_758836864_o-1024x1013.jpg"
title: "Nasce il vinile di XVI Round – Calice RMX + Colpo Grosso – Nino RMX"
excerpt: "Notizia recente che esce dal buco nero di Glory Hole Records e da Aldebaran Records: è nato XVI Round – Calice RMX + Colpo Grosso – Nino RMX: un vinile 45 giri contenente i remix di due delle tracce più apprezzate di XVI Round, l’ultimo album dei Banana Spliff uscito lo scorso anno per Glory Hole Records. [&hellip"
quote: ""
description: "Notizia recente che esce dal buco nero di Glory Hole Records e da Aldebaran Records: è nato XVI Round – Calice RMX + Colpo Grosso – Nino RMX: un vinile 45 giri contenente i remix di due delle tracce più apprezzate di XVI Round, l’ultimo album dei Banana Spliff uscito lo scorso anno per Glory Hole Records. [&hellip"
keywords: ""
date: 2018-05-14T00:00:00.000+01:00
author: "Gabriel Marciano"
cover: "/assets/uploads/import.news/31086393_1912426708832723_758836864_o-1024x1013.jpg"
pagination:
  enabled: true

---

Notizia recente che esce dal buco nero di Glory Hole Records e da Aldebaran Records: è nato **_XVI Round – Calice RMX + Colpo Grosso – Nino RMX_**: un vinile 45 giri contenente i remix di due delle tracce più apprezzate di _XVI Round_, l’ultimo album dei **Banana Spliff** uscito lo scorso anno per Glory Hole Records.

Nel disco saranno presenti anche due storici produttori come **Ice One** & **Cal aka Calice** (per la titletrack), oltre a **Dj Stile** (per _Colpo Grosso_). I tre accompagneranno il collettivo marchigiano in occasione del suo ritorno sulla scena, accolto da un ottimo riscontro di pubblico e critica.

I due storici produttori, colonne portati dell’hip hop italiano, si muovono su versanti diversi ma complementari nei rispettivi remix. Ice One dà vita a un tappeto sonoro scuro, arricchito dai caldi arrangiamenti di sax di Cal, che donano ulteriore raffinatezza alla produzione.

Stile opta invece per una venatura più funk, arricchendo il tutto con un nuovo refrain scratchato.

L’uscita del vinile, prevista in tiratura limitata a 100 copie in vinile colorato, è accompagnata da quella del video ufficiale di **_XVI Round – Calice RMX_**. Il secondo video estratto da _XVI Round_ catapulta i **Banana Spliff** sul ring, dando vita, con le immagini, alla metafora che sta dietro al titolo del disco. Un “ultimo round” che sembra prescindere da una forma fisica eccezionale o da un talento cristallino: la chiave sta tutta nella capacità di gettare il cuore oltre l’ostacolo, nella forza di volontà che supera i propri limiti. Una rappresentazione agli antipodi rispetto a quella stereotipata che ricorre nel rap italiano, nella quale tutti sembrano descriversi come pugili professionisti dal curriculum e dalla forma impeccabili. L’autoironia dei Banana Spliff diventa quindi un’arma in più, soprattutto in un periodo in cui tutti tendono a prendersi troppo sul serio.

Il video è stato realizzato dal giovane regista **Nicola Corradino**, autore degli ultimi video di artisti quali Drimer, Moder e Claver Gold.

Il vinile di _XVI Round – Calice RMX + Colpo Grosso – Nino RMX_ è disponibile su <http://www.aldebaranrecords.com/product/banana-spliff-xvi-round-colpo-grosso-remixes>
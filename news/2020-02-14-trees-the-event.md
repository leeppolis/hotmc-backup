---
layout: news
category: News
banner: "/assets/uploads/import.news/unnamed-4.jpg"
title: "Trees – The Event"
excerpt: "La nascita di un nuovo mondo, la voglia di cambiamento che sempre più sta emergendo nelle società di tutto il globo appare inevitabile ed inarrestabile. È da questo bisogno di rinnovamento, di una nuova evoluzione da cui nasce l’ispirazione per il primo singolo dei Trees. Uno tra gli esempi più concreti è incarnato da Greta, [&hellip"
quote: ""
description: "La nascita di un nuovo mondo, la voglia di cambiamento che sempre più sta emergendo nelle società di tutto il globo appare inevitabile ed inarrestabile. È da questo bisogno di rinnovamento, di una nuova evoluzione da cui nasce l’ispirazione per il primo singolo dei Trees. Uno tra gli esempi più concreti è incarnato da Greta, [&hellip"
keywords: ""
date: 2020-02-14T00:00:00.000+01:00
author: "Haile Anbessa"
cover: "/assets/uploads/import.news/unnamed-4.jpg"
pagination:
  enabled: true

---

La nascita di un nuovo mondo, la voglia di cambiamento che sempre più sta emergendo nelle società di tutto il globo appare inevitabile ed inarrestabile. È da questo bisogno di rinnovamento, di una nuova evoluzione da cui nasce l’ispirazione per il primo singolo dei Trees.  
Uno tra gli esempi più concreti è incarnato da Greta, la giovanissima ragazza svedese che ha smosso le coscienze delle persone comuni e dei ”potenti del mondo” che, almeno in parte, sembra stiano iniziando a prendere in considerazione le sue Idee.  
L’Evento, come recita il titolo del singolo, consisterà dunque nel promuovere nuovi tipi di energia rispettosi per l’ambiente, nel superare gli ormai antiquati sistemi economici che continuano a rendere l’uomo infelice in quanto prigioniero della sua condizione di schiavo inconsapevole: un ritorno ad una vita più semplice, più vicina alla natura e lontana da quell’egoismo strutturale che da sempre nella filosofia reggae viene definito “Babilonia”.  
Riusciremo a lavorare tutti per la realizzazione dell’Evento ?

Short Biography:

I Trees sono un nuovissimo progetto che vede alla voce Ras Santo, oltremodo conosciuto per la sua presenza a Propaganda Live (noto programma di La7), Marco Laici alla batteria, Marcello La Terra al basso, Daniele Negroni alle tastiere, Daniele Fraioli e Daniele D’Annibile  
alle chitarre.  
Il brano è stato realizzato e missato in collaborazione con il produttore VirtuS ricercando un sound che trovasse fondamento nel roots-reggae ma integrato da elementi hiphop, funk ed elettronici. Presto sarà disponibile anche il videoclip.
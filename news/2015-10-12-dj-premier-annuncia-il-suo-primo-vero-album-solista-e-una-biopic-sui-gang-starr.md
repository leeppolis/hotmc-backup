---
layout: news
category: News
banner: "/assets/uploads/import.news/dj-premier.jpg"
title: "Dj Premier annuncia il suo primo vero album solista (e una biopic sui Gang Starr)"
excerpt: "Per quanto possa sembrare strano dj Premier, il superproducer per eccellenza, durante la sua lunga carriera non ha mai pubblicato un album solista interamente a suo nome. Oltre alla sua discografia con i Gang Starr ci sono stati vari exploit in compagnia di diversi rapper (Jeru the Damaja su tutti) e alcuni mixtape, ma niente [&hellip"
quote: ""
description: "Per quanto possa sembrare strano dj Premier, il superproducer per eccellenza, durante la sua lunga carriera non ha mai pubblicato un album solista interamente a suo nome. Oltre alla sua discografia con i Gang Starr ci sono stati vari exploit in compagnia di diversi rapper (Jeru the Damaja su tutti) e alcuni mixtape, ma niente [&hellip"
keywords: ""
date: 2015-10-12T00:00:00.000+01:00
author: "Marta Blumi Tripodi"
cover: "/assets/uploads/import.news/dj-premier.jpg"
pagination:
  enabled: true

---

[](https://hotmc.com/wp-content/uploads/2015/10/dj-premier.jpg)

Per quanto possa sembrare strano dj Premier, il superproducer per eccellenza, durante la sua lunga carriera non ha mai pubblicato un album solista interamente a suo nome. Oltre alla sua discografia con i Gang Starr ci sono stati vari exploit in compagnia di diversi rapper (Jeru the Damaja su tutti) e alcuni mixtape, ma niente di più. Pare che le cose stiano per cambiare, però, perché in una recentissima intervista Preemo ha dichiarato di essere all’opera per colmare la lacuna.

Il disco si intitolerà _Last session @320_, un riferimento al celebre studio di registrazione di Manhattan che ha purtroppo dovuto sgomberare recentemente, dopo anni di onorata attività. I featuring già annunciati sono da infarto: Nas, Snoop Dogg e Dr.Dre (con cui di recente Premier ha lavorato anche per _**[Compton](https://hotmc.com/la-compton-del-futuro-di-dr-dre/)**_). Purtroppo non si conosce ancora la data di uscita, ma pare che il grosso del lavoro sia già stato completato.

Nella stessa intervista Preemo ha parlato anche del film biografico sui Gang Starr, che i fan chiedono a gran voce. Ha spiegato di essere già all’opera con la sorella di Guru, Tricia, per trovare lo sceneggiatore giusto e scrivere un copione degno di questo nome: “Non voglio affrettare le cose, voglio rendere onore alla storia dei Gang Starr nella maniera giusta” ha aggiunto.
---
layout: news
category: News
banner: "/assets/uploads/import.news/2012-02-28-xxfresh-300x401.jpg"
title: "La redazione di XXL spiega le scelte della Freshmen Class 2012"
excerpt: "La tradizionale copertina “Freshmen of the year”, che il magazine XXL pubblica ogni anno, nel 2012 è stata particolarmente discussa. Si tratta di una cover collettiva e include i 10 giovani mc più promettenti in circolazione, selezionati dopo un’attenta valutazione dei recensori. La scelta, però, quest’anno non è parsa granché azzeccata: nomi poco conosciuti, personaggi [&hellip"
quote: ""
description: "La tradizionale copertina “Freshmen of the year”, che il magazine XXL pubblica ogni anno, nel 2012 è stata particolarmente discussa. Si tratta di una cover collettiva e include i 10 giovani mc più promettenti in circolazione, selezionati dopo un’attenta valutazione dei recensori. La scelta, però, quest’anno non è parsa granché azzeccata: nomi poco conosciuti, personaggi [&hellip"
keywords: ""
date: 2012-03-08T00:00:00.000+01:00
author: "Marta Blumi Tripodi"
cover: "/assets/uploads/import.news/2012-02-28-xxfresh-300x401.jpg"
pagination:
  enabled: true

---

La tradizionale copertina “Freshmen of the year”, che il magazine XXL pubblica ogni anno, nel 2012 è stata particolarmente discussa. Si tratta di una cover collettiva e include i 10 giovani mc più promettenti in circolazione, selezionati dopo un’attenta valutazione dei recensori. La scelta, però, quest’anno non è parsa granché azzeccata: nomi poco conosciuti, personaggi un po’ fiacchi, esclusioni inspiegabili. Per chiarire i criteri di scelta, la redazione di XXL si è recata negli studi di Hot97, la radio hip hop per eccellenza, spiegando agli ascoltatori le loro ragioni.

Innanzitutto, è stato chiarito che uno dei principali requisiti era avere un mixtape, un album o comunque un progetto in uscita. E riguardo a uno dei nomi più discussi, quello della rapper Iggy Azalea (che effettivamente finora ha fatto davvero pochino, a parte fidanzarsi con A$ap Rocky), la caporedattrice Vanessa Sutton si è giustificata dicendo che “si tratta di una scelta del pubblico”.

Riguardo invece alle esclusioni: nel caso di A$ap Rocky, che doveva essere incluso d’ufficio, si è trattato di un disguido pratico. Il rapper, infatti, era stato ovviamente incluso nella lista essendo uno dei più chiacchierati del momento, ma a causa di un malinteso con il suo staff non ha potuto prendere parte allo shooting della copertina, e quindi è stato scartato. Clamorosa anche l’esclusione di Action Bronson, che la redazione ha spiegato dicendo che “per noi non è innovativo, rappa come un newyorkese di 10 anni fa”. Pochi giorni fa, poi, Chip da Ripper aveva fatto circolare la notizia di essere stato selezionato dalla redazione, ma di avere declinato l’invito a partecipare al servizio. La Sutton ha negato decisamente, dichiarando che quella dell’mc è una “pietosa bugia”.

I video integrali dell’intervista:  
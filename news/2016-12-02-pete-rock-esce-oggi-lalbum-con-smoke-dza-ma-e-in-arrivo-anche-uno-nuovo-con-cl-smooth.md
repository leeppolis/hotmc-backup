---
layout: news
category: News
banner: "/assets/uploads/import.news/PeteRock_480_500_cropp.jpg"
title: "Pete Rock: esce oggi l’album con Smoke DZA, ma è in arrivo anche uno nuovo con CL Smooth"
excerpt: "Esce proprio oggi Don’t smoke rock, l’album collaborativo (dal titolo geniale, tra l’altro: è un gioco di parole tra i nomi dei due autori ma letteralmente vuol dire “Non fatevi di crack”) di Pete Rock e Smoke DZA. Ottime notizie anche dal punto di vista dei progetti futuri di Pete Rock, però: proprio durante la promozione [&hellip"
quote: ""
description: "Esce proprio oggi Don’t smoke rock, l’album collaborativo (dal titolo geniale, tra l’altro: è un gioco di parole tra i nomi dei due autori ma letteralmente vuol dire “Non fatevi di crack”) di Pete Rock e Smoke DZA. Ottime notizie anche dal punto di vista dei progetti futuri di Pete Rock, però: proprio durante la promozione [&hellip"
keywords: ""
date: 2016-12-02T00:00:00.000+01:00
author: "Marta Blumi Tripodi"
cover: "/assets/uploads/import.news/PeteRock_480_500_cropp.jpg"
pagination:
  enabled: true

---

Esce proprio oggi _Don’t smoke rock_, l’album collaborativo (dal titolo geniale, tra l’altro: è un gioco di parole tra i nomi dei due autori ma letteralmente vuol dire “Non fatevi di crack”) di Pete Rock e Smoke DZA. Ottime notizie anche dal punto di vista dei progetti futuri di Pete Rock, però: proprio durante la promozione di questo disco ha annunciato che è in arrivo un nuovo progetto con il suo storico socio CL Smooth.

La notizia riempirà senz’altro di gioia i fan del rap golden age. I loro due album collaborativi, _Mecca and the Soul Brother_ e _The main ingredient_, risalgono infatti al 1992 e al 1994; successivamente hanno collaborato solo sporadicamente per alcuni singoli, ma non hanno più ridato vita al sodalizio che rese entrambi dei giganti della musica hip hop. Il nuovo album, per ora ancora senza titolo ma già in fase di lavorazione, dovrebbe uscire nel 2017, esattamente 23 anni dopo il loro ultimo exploit: vi terremo aggiornati su ulteriori novità.
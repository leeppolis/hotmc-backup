---
layout: news
category: News
banner: "/assets/uploads/import.news/amy-winehouse_6_1600_1200.jpg"
title: "Alborosie remixa Amy Winehouse, Salaam Remi approva"
excerpt: "Come già dicevamo in precedenza, se Amy Winehouse fosse vissuta abbastanza da completarlo, il suo prossimo album sarebbe virato decisamente verso le sonorità in levare del reggae. Una vibrazione molto percepibile nella raccolta uscita postuma, Lioness – Hidden treasures. Ma per rendere ancora più chiaro il concetto, Salaam Remi ha chiesto a un musicista d’eccezione [&hellip"
quote: ""
description: "Come già dicevamo in precedenza, se Amy Winehouse fosse vissuta abbastanza da completarlo, il suo prossimo album sarebbe virato decisamente verso le sonorità in levare del reggae. Una vibrazione molto percepibile nella raccolta uscita postuma, Lioness – Hidden treasures. Ma per rendere ancora più chiaro il concetto, Salaam Remi ha chiesto a un musicista d’eccezione [&hellip"
keywords: ""
date: 2012-03-06T00:00:00.000+01:00
author: "Marta Blumi Tripodi"
cover: "/assets/uploads/import.news/amy-winehouse_6_1600_1200.jpg"
pagination:
  enabled: true

---

Come già dicevamo in precedenza, se Amy Winehouse fosse vissuta abbastanza da completarlo, il suo prossimo album sarebbe virato decisamente verso le sonorità in levare del reggae. Una vibrazione molto percepibile nella raccolta uscita postuma, _Lioness – Hidden treasures_. Ma per rendere ancora più chiaro il concetto, Salaam Remi ha chiesto a un musicista d’eccezione di remixare _Halftime_, uno dei pochissimi inediti contenuti nel disco, in realtà uno scarto della lavorazione del suo album di debutto _Frank_. Per la precisione lo ha chiesto a un orgoglio italiano trapiantato in Giamaica, ovvero Alborosie.

Come suonerebbe _Halftime_, se fosse più fedele a quelle sonorità che ultimamente Amy amava così tanto? La risposta è in questo mp3\. Salaam Remi, che insieme a Mark Ronson ha curato _Lioness_ e che avrebbe dovuto anche fungere da direttore artistico del prossimo album dell’artista, ha approvato il risultato finale dichiarando che rispetta in pieno le linee-guida fornite da Amy. Se volete farvi un’idea, potete ascoltarlo qui.  
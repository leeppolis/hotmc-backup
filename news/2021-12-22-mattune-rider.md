---
layout: news
category: News
banner: "/assets/uploads/import.news/Mattune-e-Fabluz2-640x503.jpg"
title: "Mattune – Rider"
excerpt: "Rider è il nuovo EP dell’artista salentino Mattune che incontra le sonorità elettroniche di Fabluz ed è accompagnato dal videoclip dell’omonimo brano. “Rider” nasce dallo spirito di proporre qualcosa di originale, privo di connotati e regole di mercato in un periodo storico che sembri privare gli “artisti” della possibilità di esprimersi, di condividere le proprie [&hellip"
quote: ""
description: "Rider è il nuovo EP dell’artista salentino Mattune che incontra le sonorità elettroniche di Fabluz ed è accompagnato dal videoclip dell’omonimo brano. “Rider” nasce dallo spirito di proporre qualcosa di originale, privo di connotati e regole di mercato in un periodo storico che sembri privare gli “artisti” della possibilità di esprimersi, di condividere le proprie [&hellip"
keywords: ""
date: 2021-12-22T00:00:00.000+01:00
author: "Haile Anbessa"
cover: "/assets/uploads/import.news/Mattune-e-Fabluz2-640x503.jpg"
pagination:
  enabled: true

---

Rider è il nuovo EP dell’artista salentino Mattune che incontra le sonorità elettroniche di Fabluz ed è accompagnato dal videoclip dell’omonimo brano.

“Rider” nasce dallo spirito di proporre qualcosa di originale, privo di connotati e regole di mercato in un periodo storico che sembri privare gli “artisti” della possibilità di esprimersi, di condividere le proprie energie con chi si trova dall’altra parte ad ascoltare. In un’epoca in cui si inseguono maggiormente gli stereotipi dando poco spazio all’originalità.  
In questo progetto musicale Mattune e Fabluz si sono ritrovati insieme nel loro paese di origine ed hanno messo in comune le proprie idee e le proprie attitudini, contaminando l’elettronica con la dancehall, la grime con il raggamuffin, la trap con la dub, in un’ esplosione di suoni acidi e ritmici che si concretizzano in cinque tracce tutte da ballare.  
Si parla di vita quotidiana vissuta tra amici, dove la noia a volte si riversa in “solite” abitudini, dove la voglia di fare festa non guarda in faccia alle regole, dove un sole caldo e un aperitivo al mare ti dissocia dalla quotidianità, che a volte si riversa in riflessione, in un monologo con sé stessi: “sei soddisfatto? Dove sei finito? Che vita fai?”.

Un progetto autoprodotto in dieci metri quadri che si professionalizza con i missaggi e il master analogico di Bruno Avramo (Formadonda, Roma) colorato con i videoclip dei talentuosi Giorgio Gabe e collaboratori, presentato a dovere con il lavoro grafico di Matteo Petese in arte Mcubica, supportato dagli amici e ascoltatori che sempre hanno dato benzina ai due riders, Mattune e Fabluz.
---
layout: news
category: News
banner: "/assets/uploads/import.news/lox.jpg"
title: "Dopo oltre sedici anni i Lox tornano insieme per un intero album"
excerpt: "Per chi fosse troppo giovane per ricordarlo, The Lox = Jadakiss, Styles P e Sheek Louch. Uno dei gruppi più apprezzati e massicci dell’underground newyorkese (tant’è che anche le loro carriere da solisti sono tuttora una garanzia), pubblicarono il loro ultimo album nel 2000, anche se nel 2013 tornarono con una breve parentesi per un EP. [&hellip"
quote: ""
description: "Per chi fosse troppo giovane per ricordarlo, The Lox = Jadakiss, Styles P e Sheek Louch. Uno dei gruppi più apprezzati e massicci dell’underground newyorkese (tant’è che anche le loro carriere da solisti sono tuttora una garanzia), pubblicarono il loro ultimo album nel 2000, anche se nel 2013 tornarono con una breve parentesi per un EP. [&hellip"
keywords: ""
date: 2016-12-05T00:00:00.000+01:00
author: "Marta Blumi Tripodi"
cover: "/assets/uploads/import.news/lox.jpg"
pagination:
  enabled: true

---

Per chi fosse troppo giovane per ricordarlo, The Lox = Jadakiss, Styles P e Sheek Louch. Uno dei gruppi più apprezzati e massicci dell’underground newyorkese (tant’è che anche le loro carriere da solisti sono tuttora una garanzia), pubblicarono il loro ultimo album nel 2000, anche se nel 2013 tornarono con una breve parentesi per un EP.

Ebbene, la notizia è che i tre si sono incontrati di nuovo sul palco durante la reunion della Bad Boy Records di questo autunno ed è scattata di nuovo la magia, tant’è che sono tornati in studio e hanno deciso di cimentarsi con un album intero. _Filthy America… It’s beautiful_, questo il titolo, uscirà il 16 dicembre e gli unici dettagli finora trapelati sono la copertina, che potete vedere qui sopra, e i leak delle prime due tracce audio, [**Don’t you cry**](https://www.youtube.com/watch?v=cQtBUNpflzo) e [**What else I need to know**](https://www.youtube.com/watch?v=fIVloc-rgPs). Le premesse sono ottime, continuiamo ad incrociare le dita, sperando che anche tutto il resto sia all’altezza!
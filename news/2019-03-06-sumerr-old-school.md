---
layout: news
category: News
banner: "/assets/uploads/import.news/unnamed-640x427.png"
title: "SumeRR – Old School"
excerpt: "La talentuosa cantante giamaicana SumeRR presenta il singolo Old School, accompagnato da un videoclip. Si tratta del primo estratto di quello che sarà l’album di debutto di Tressan Michelle Barnett, nata nel 1993 a Mandeville (Manchester, Giamaica) e attualmente residente a Tenerife (Spagna). Al suo arrivo in Spagna SumeRR entra in contatto con il musicista [&hellip"
quote: ""
description: "La talentuosa cantante giamaicana SumeRR presenta il singolo Old School, accompagnato da un videoclip. Si tratta del primo estratto di quello che sarà l’album di debutto di Tressan Michelle Barnett, nata nel 1993 a Mandeville (Manchester, Giamaica) e attualmente residente a Tenerife (Spagna). Al suo arrivo in Spagna SumeRR entra in contatto con il musicista [&hellip"
keywords: ""
date: 2019-03-06T00:00:00.000+01:00
author: "Haile Anbessa"
cover: "/assets/uploads/import.news/unnamed-640x427.png"
pagination:
  enabled: true

---

La talentuosa cantante giamaicana SumeRR presenta il singolo Old School, accompagnato da un videoclip. Si tratta del primo estratto di quello che sarà l’album di debutto di Tressan Michelle Barnett, nata nel 1993 a Mandeville (Manchester, Giamaica) e attualmente residente a Tenerife (Spagna).

Al suo arrivo in Spagna SumeRR entra in contatto con il musicista veterano Ras Kuko e Ayatimas Reggae Management, che vengono incaricati della produzione musicale ed esecutiva di questo Old School, dando così il via a una promettente avventura in Europa.

Il singolo Old School rappresenta appunto il principio, con una sorta di viaggio attraverso le origini dell’artista e una dimostrazione dei molteplici registri e stili tra cui SumeRR si muove con disinvoltura: roots, dancehall, soul, rap… il tutto senza mai perdere di vista le sue radici giamaicane.

Su un ritmo reggae dolce e insieme potente dal sapore d’altri tempi, prodotto da Ras Kuko, la cantante mostra la sua voce versatile, capace di passare dalla melodia avvolgente del ritornello all’energia e originalità che ne indurisce lo stile nelle strofe di Old School.

In questa canzone SumeRR ci mostra quindi la sua essenza, caratterizzata da una voce trascinante tanto quanto la sua presenza sul palco e dalla freschezza e sfrontatezza caratteristica della musica giamaicana e debutta musicalmente sulla scena europea dopo gli inizi nella sua Giamaica natale, dove ha cominciato a farsi rispettare sin da giovanissima grazie a vari singoli e collaborazioni.

Il videoclip che accompagna il singolo racconta una storia di amore “old style” protagonizzata dalla stessa SumeRR, che così dimostra di avere anche doti di interpretazione, in un lavoro realizzato da T.Kimono a Tenerife, con la fotografiia di David Gil e il patrocinio de El Rincón de Tintín.
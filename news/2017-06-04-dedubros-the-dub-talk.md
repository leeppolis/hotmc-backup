---
layout: news
category: News
banner: "/assets/uploads/import.news/unnamed-2.jpg"
title: "deDUBros – The Dub Talk"
excerpt: "Il duo toscano deDUBros si presenta nel documentario di 15 minuti The dub talk. I musicisti e produttori Federico Cioni e Diego Cossentino condividono la loro passione e il loro modo di intendere la musica dub mostrando allo stesso tempo quello che sta dietro la loro produzione musicale. Sempre accompagnati dalla loro musica, raccontano la [&hellip"
quote: ""
description: "Il duo toscano deDUBros si presenta nel documentario di 15 minuti The dub talk. I musicisti e produttori Federico Cioni e Diego Cossentino condividono la loro passione e il loro modo di intendere la musica dub mostrando allo stesso tempo quello che sta dietro la loro produzione musicale. Sempre accompagnati dalla loro musica, raccontano la [&hellip"
keywords: ""
date: 2017-06-04T00:00:00.000+01:00
author: "Haile Anbessa"
cover: "/assets/uploads/import.news/unnamed-2.jpg"
pagination:
  enabled: true

---

  
Il duo toscano deDUBros si presenta nel documentario di 15 minuti The dub talk. I musicisti e produttori Federico Cioni e Diego Cossentino condividono la loro passione e il loro modo di intendere la musica dub mostrando allo stesso tempo quello che sta dietro la loro produzione musicale.

Sempre accompagnati dalla loro musica, raccontano la loro esperienza in prima persona, ma anche attraverso la testimonianza di diversi artisti ed esperti del settore con cui hanno lavorato in questi anni di costante attività : Alberto Tucci, direttore di Elastica Records; Almamegretta, progetto napoletano tra i primi a sperimentare le sonorità dub e roots in Italia; Lee Jaffe, artista e musicista che ha lavorato con Bob Marley; Dennis Bovell, musicista e produttore inglese di fama mondiale; e Dub Dillah, anche lui musicista e produttore, tra i più attivi e famosi nella scena dub in Messico.

Le collaborazioni del resto sono sempre state chiave nel percorso dei deDUBros: “Collaborare e mettere in connessione la nostra esperienza con quella di altri artisti è, probabilmente, una delle cose che ci dà più gioia e per cui sentiamo di essere più portati”, dicono dal loro nucleo produttivo, il Boomker Sound di Firenze, che ambiscono a far diventare punto di riferimento per l’incontro di musicisti reggae & dub, ma non solo, da più parti possibili del mondo.

All’interno del video, girato tra Italia, New York, Londra e Città del Messico, si mostrano molti dettagli delle differenti fasi della produzione, dallo suonare gli strumenti fino alla parte più artigianale di costruzione di una dubstation, adattata alle loro necessità in cui elaborano il loro dub dal vivo così come lo fanno in studio.

Il documentario è disponibile su YouTube in varie lingue originali e con sottotitoli in italiano, inglese, spagnolo, francese, russo, arabo e cinese.
---
layout: news
category: News
banner: "/assets/uploads/import.news/103917-aaliyah_617_409.jpeg"
title: "L’album postumo di Aaliyah si farà (ed è già quasi pronto)"
excerpt: "Qualche tempo fa vi raccontavamo di un ipotetico album postumo di Aaliyah, il cui produttore artistico designato sembrava essere Drake. Attualmente siamo in grado di darvi qualche informazione in più grazie all’intervista rilasciata da Barry Hankerson, zio della cantante e suo ex discografico. Hankerson ha spiegato che il disco sarà composto da sedici tracce. Si [&hellip"
quote: ""
description: "Qualche tempo fa vi raccontavamo di un ipotetico album postumo di Aaliyah, il cui produttore artistico designato sembrava essere Drake. Attualmente siamo in grado di darvi qualche informazione in più grazie all’intervista rilasciata da Barry Hankerson, zio della cantante e suo ex discografico. Hankerson ha spiegato che il disco sarà composto da sedici tracce. Si [&hellip"
keywords: ""
date: 2012-10-09T00:00:00.000+01:00
author: "Marta Blumi Tripodi"
cover: "/assets/uploads/import.news/103917-aaliyah_617_409.jpeg"
pagination:
  enabled: true

---

Qualche tempo fa vi raccontavamo di un ipotetico [**album postumo di Aaliyah**](https://hotmc.com/drake-produrra-il-disco-postumo-di-aaliyah/ "http://hotmc.com/drake-produrra-il-disco-postumo-di-aaliyah/"), il cui produttore artistico designato sembrava essere Drake. Attualmente siamo in grado di darvi qualche informazione in più grazie all’intervista rilasciata da Barry Hankerson, zio della cantante e suo ex discografico.

Hankerson ha spiegato che il disco sarà composto da sedici tracce. Si tratta degli ultimi brani che Aaliyah aveva registrato; avrebbero dovuto far parte di un album a cui stava lavorando poco prima di morire. Il produttore esecutivo vero e proprio sarà davvero Drake, a quanto sembra, affiancato da Noah Shebib della Young Money: nessuno dei due l’ha mai conosciuta personalmente. La scelta è caduta su di loro perché, a detta dei finanziatori, sono suoi grandi fan e sarebbero quindi in grado di essere fedeli al tipo di sound che lei avrebbe voluto.

Inoltre, lo zio ha voluto commentare le voci secondo cui madre e fratello di Aaliyah (ma anche Missy Elliott e Timbaland, suoi storici collaboratori) non sarebbero totalmente a favore della pubblicazione di questo progetto. “Ci aspettavamo che avrebbe avuto un’accoglienza controversa. Noi, però, possediamo sia le royalties che i diritti di sfruttamento del lascito dell’artista, perciò andremo avanti. La famiglia ha rilasciato alcune dichiarazioni affermando che noi non supportiamo davvero la loro figlia e sorella, ma i fan sono dalla nostra parte, e essendo i nostri intenti totalmente benevoli abbiamo deciso di proseguire sulla nostra strada”. Insomma, sembra che questo disco non parta proprio sotto i migliori auspici, anzi, ce n’è abbastanza per fare infuriare quegli stessi fan che secondo Hankerson sarebbero dalla sua parte.

Sarebbe inoltre in programma anche un film sulla sua vita. Il progetto della biopic, però, è bloccato proprio perché la famiglia non ha ancora accettato di collaborare. La Warner Bros, che lo finanzierà, ha però già scelto la protagonista, **[Keisha Chanté](https://en.wikipedia.org/wiki/Keshia%5FChant%C3%A9 "http://en.wikipedia.org/wiki/Keshia_Chant%C3%A9"),** e sembra pronta ad andare avanti nonostante tutto. Difficile immaginare che Aaliyah, persona in realtà molto riservata e semplice, avrebbe davvero voluto tutto questo.
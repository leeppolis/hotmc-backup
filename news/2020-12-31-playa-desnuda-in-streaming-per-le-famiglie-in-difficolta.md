---
layout: news
category: News
banner: "/assets/uploads/import.news/unnamed-15-640x320.jpg"
title: "Playa Desnuda in streaming per le famiglie in difficoltà"
excerpt: "Mercoledì 6 gennaio 2021, alle ore 18.00, i Playa Desnuda trasmetteranno in streaming un concerto realizzato per “La Befana Benefica”, iniziativa promossa dall’Associazione Culturale Stage Plan e patrocinata dal Comune di Palmanova (UD). Un’occasione che la band friulana ha colto al volo per regalare un po’ di musica in levare alle persone chiuse in casa nell’ultimo giorno di “zona [&hellip"
quote: ""
description: "Mercoledì 6 gennaio 2021, alle ore 18.00, i Playa Desnuda trasmetteranno in streaming un concerto realizzato per “La Befana Benefica”, iniziativa promossa dall’Associazione Culturale Stage Plan e patrocinata dal Comune di Palmanova (UD). Un’occasione che la band friulana ha colto al volo per regalare un po’ di musica in levare alle persone chiuse in casa nell’ultimo giorno di “zona [&hellip"
keywords: ""
date: 2020-12-31T00:00:00.000+01:00
author: "Haile Anbessa"
cover: "/assets/uploads/import.news/unnamed-15-640x320.jpg"
pagination:
  enabled: true

---

Mercoledì **6 gennaio 2021**, alle ore 18.00, i **Playa Desnuda** trasmetteranno in streaming un concerto realizzato per **“La Befana Benefica”**, iniziativa promossa dall’Associazione Culturale Stage Plan e patrocinata dal Comune di Palmanova (UD).

Un’occasione che la band friulana ha colto al volo per regalare un po’ di musica in levare alle persone chiuse in casa nell’ultimo giorno di “zona rossa” e delle festività natalizie, ma anche per dare un aiuto concreto alle famiglie in difficoltà seguite dai servizi sociali del comune che ospita l’evento.

L’accesso al concerto, che verrà trasmesso dalla Polveriera Napoleonica Garzoni e ospitato dalla [piattaforma Vimeo](https://runitagency.us3.list-manage.com/track/click?u=d1ce25b5e360c3df7324cc026&id=d50ffaeed9&e=b28fcd7e48), avrà un prezzo base di soli 5 euro, che, al netto delle commissioni per la vendita on-line, verranno pertanto interamente devoluti in beneficenza. Per chi avesse maggiore disponibilità economica, saranno inoltre disponibili dei biglietti comprensivi di CD con dedica autografa della band, il cui ricavato contribuirà ad aumentare le donazioni fino al quadruplo del prezzo base.

Sarà eccezionalmente disponibile l’intera discografia dei Playa Desnuda: dall’esordio di _Ready, Steady, Pops!_ del 2009, al successivo _Burning Love_ del 2010, che proprio nei prossimii giorni sbarca sulle piattaforme digitali in versione rimasterizzata, fino all’ultimo uscito _10_, del 2016.

Biglietti disponibili su [Eventbrite.it](https://runitagency.us3.list-manage.com/track/click?u=d1ce25b5e360c3df7324cc026&id=1d09546c3c&e=b28fcd7e48).
---
layout: news
category: News
banner: "/assets/uploads/import.news/unnamed-7-640x640.jpg"
title: "Shanti Powa – Here We Come Again"
excerpt: "La big band italiana del Trentino Alto Adige SHANTI POWA lancia il nuovo singolo “Here we come again” nei digital store e nelle radio dal 14 giugno. Da quasi 10 anni gli Shanti Powa giocano sul serio a fare i guerrieri-musicanti: suonano in tutto il mondo la propria arte musicale come “arma” per diffondere messaggi [&hellip"
quote: ""
description: "La big band italiana del Trentino Alto Adige SHANTI POWA lancia il nuovo singolo “Here we come again” nei digital store e nelle radio dal 14 giugno. Da quasi 10 anni gli Shanti Powa giocano sul serio a fare i guerrieri-musicanti: suonano in tutto il mondo la propria arte musicale come “arma” per diffondere messaggi [&hellip"
keywords: ""
date: 2019-06-20T00:00:00.000+01:00
author: "Haile Anbessa"
cover: "/assets/uploads/import.news/unnamed-7-640x640.jpg"
pagination:
  enabled: true

---

La big band italiana del Trentino Alto Adige SHANTI POWA lancia il nuovo singolo “Here we come again” nei digital store e nelle radio dal 14 giugno.  
Da quasi 10 anni gli Shanti Powa giocano sul serio a fare i guerrieri-musicanti: suonano in tutto il mondo la propria arte musicale come “arma” per diffondere messaggi buoni a combattere ingiustizie e contribuire attivamente a migliorare l’ambiente e la società. Con la loro nuova canzone inedita “Here we come again” i ragazzi italiani che cantano in tutte le lingue della babilonia del Sud Tirolo hanno in testa sempre questa stessa missione. E così mixano il ritmo pacifico del reggae, l’attitudine provocatoria dell’hip-hop e il leggero spirito funky dei fiati per denunciare che non c’è più tempo. Si sta correndo dritti verso un vicolo cieco, da cui non sarà possibile tornare indietro. Il brano fa riferimento alla diffusa mancanza di rispetto verso la Natura e l’ambiente che ci ospita, ma soprattutto si riferisce al folle squilibrio di una società sempre più bi-polare, cioè divisa marcatamente tra ricchi (pochi sempre più ricchi) e poveri (molti sempre più poveri).

Nel videoclip la canzone si accende con le espressioni dei personaggi e i colori forti degli scenari, apparendo nel complesso incredibilmente allegro. Fa incursione sul set anche la tradizionale banda di paese “Dodici Ville – Zwölfmagreien”, come per invitare tutta la comunità a ballare, a darsi una mossa tutti insieme, a cambiare direzione danzando a ritmo in levare, in questo momento storico di diatribe intolleranti e derive razziste… da levare di torno!

Questa estate gli Shanti Powa tornano a combattere, cioè a suonare dal vivo nel tour in Germania, Inghilterra, Croazia e Italia! Stanno già programmando un club tour in autunno/inverno per celebrare il decimo anniversario della band nel 2020!

Gli Shanti Powa hanno pubblicato 3 album: The Orchestra (2014), Peaceful Warriors (2016), ’Til Insanity (2018). Scrivono i testi principalmente in inglese, ma anche in tedesco, italiano e dialetto sud-tirolese. Nella loro storia hanno già alle spalle centinaia di concerti nei più importanti festival in Europa, dal Rototom Sunsplash in Spagna, al Boomtown Fair nel Regno Unito. al Home Festival in Italia.
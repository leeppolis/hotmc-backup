---
layout: news
category: News
banner: "/assets/uploads/import.news/positive-riddim-640x640.jpg"
title: "Positive Riddim"
excerpt: "L’etichetta indipendente Rising Time Label & il portale Music in Black tornano con un nuovo lavoro: il “Positive Riddim.” Dopo la Compilation “Women in Black” vol2, che ha visto la partecipazione di 20 artiste del panorama reggae-soul nostrano e non, le due realtà indipendenti presentano questa nuova produzione dedicata ancora una volta alla figura femminile [&hellip"
quote: ""
description: "L’etichetta indipendente Rising Time Label & il portale Music in Black tornano con un nuovo lavoro: il “Positive Riddim.” Dopo la Compilation “Women in Black” vol2, che ha visto la partecipazione di 20 artiste del panorama reggae-soul nostrano e non, le due realtà indipendenti presentano questa nuova produzione dedicata ancora una volta alla figura femminile [&hellip"
keywords: ""
date: 2019-09-10T00:00:00.000+01:00
author: "Haile Anbessa"
cover: "/assets/uploads/import.news/positive-riddim-640x640.jpg"
pagination:
  enabled: true

---

L’etichetta indipendente Rising Time Label & il portale Music in Black tornano con un nuovo lavoro: il “Positive Riddim.”

Dopo la Compilation “Women in Black” vol2, che ha visto la partecipazione di 20 artiste del panorama reggae-soul nostrano e non, le due realtà indipendenti presentano questa nuova produzione dedicata ancora una volta alla figura femminile nella musica.

La Marina, Francisca, Aurora, RaggaMafy sono le female singers che hanno portato in questo lavoro il meglio del mondo femminile, raccontando storie ed emozioni in cui ogni donna si può ritrovare.

Varietà di stili, ognuna con le sue peculiarità, dalle melodie soul, reggae al rap, dall’Italiano all’Inglese, accomunate dalla passione per la musica Black nelle sue più varie espressioni e sfaccettature.

“Positive Riddim” è un lavoro che vuole stimolare a guardare al futuro anche e sempre con un occhio positivo: nonostante le avversità e le ingiustizie cui siamo sottoposti ogni giorno, l’importanza di affrontare la vita anche con la giusta dose di sorriso e positività diventa un approccio necessario per poter realizzare i propri sogni e poter contribuire ad un cambiamento, positività come speranza che non muore, positività come fiducia in una possibile miglioria del mondo che ci circonda, positività come credo vivo e costante nell’amore e nella passione quali sentimenti che ci danno la forza per continuare a lottare e credere in qualcosa.

“…e quando poi ci credi, resisti e se non vedi, non mollare anche se è profondo e non appiedi, tuffati nel mare impara a nuotare, se hai paura c’hai il coraggio che ti può salvare, raggiungi l’isola dove c’è tutto quello che sogni, nella vita la tua strada è cosparsa di segni, sono tutti lì in attesa di essere trovati, come i diamanti…”

Alla produzione DiMa ha voluto esprimere questo concetto con un roots semplice e lineare, con strumenti essenziali ed un’armonica di sottofondo nei ritornelli che donano un’atmosfera di spensieratezza e serenità.
---
layout: news
category: News
banner: "/assets/uploads/import.news/vatteli-a-cercare-640x640.jpg"
title: "Fuori il volume 3 dello storico mixtape di Turi, Vatteli a Cercare"
excerpt: "Il primissimo volume di Vatteli a Cercare uscì all’inizio del terzo millennio, in musicassetta. Il concetto era molto semplice: Turi, da sempre maniaco del funk, del soul e di qualunque altro sound campionabile, proponeva una selezione di brani rari e introvabili oppure famosissimi e in teoria conosciuti da tutti: la cassettina, però, non conteneva la [&hellip"
quote: ""
description: "Il primissimo volume di Vatteli a Cercare uscì all’inizio del terzo millennio, in musicassetta. Il concetto era molto semplice: Turi, da sempre maniaco del funk, del soul e di qualunque altro sound campionabile, proponeva una selezione di brani rari e introvabili oppure famosissimi e in teoria conosciuti da tutti: la cassettina, però, non conteneva la [&hellip"
keywords: ""
date: 2016-06-03T00:00:00.000+01:00
author: "Marta Blumi Tripodi"
cover: "/assets/uploads/import.news/vatteli-a-cercare-640x640.jpg"
pagination:
  enabled: true

---

Il primissimo volume di _Vatteli a Cercare_ uscì all’inizio del terzo millennio, in musicassetta. Il concetto era molto semplice: Turi, da sempre maniaco del funk, del soul e di qualunque altro sound campionabile, proponeva una selezione di brani rari e introvabili oppure famosissimi e in teoria conosciuti da tutti: la cassettina, però, non conteneva la tracklist. Il vero appassionato avrebbe dovuto scavare (in un’epoca in cui Internet non era ancora così ben organizzato da avere directory su qualsiasi cosa, e soprattutto in cui Shazam non esisteva) per recuperare autori e titoli, se proprio ci teneva. E così fecero migliaia di giovani appassionati, aumentando di parecchio la propria cultura musicale: quegli autori e quei titoli, quando finalmente con fatica e passione riuscimmo a trovarli, non li abbiamo mai più dimenticati.

Sono passati quindici anni da quel primo tape, e nel frattempo le cose sono molto cambiate (soprattutto il magico mondo del web e delle app dedicate a scoprire musica), ma Turi ha deciso di pubblicare un terzo volume di _Vatteli a Cercare_, stavolta online, dedicato tutto al groove europeo. Il mixtape si scarica dal [**sito di Turi**](http://www.turiofficial.com/) e l’offerta è libera, vale a dire che il prezzo lo decidete voi da 0 euro in su, ma potete anche scaricarlo gratuitamente. Ricordiamo, però, che i dischi usati per la creazione del progetto non sono stati acquistati gratis, perciò per apprezzarlo davvero è sempre bene supportarlo in base alle proprie possibilità…
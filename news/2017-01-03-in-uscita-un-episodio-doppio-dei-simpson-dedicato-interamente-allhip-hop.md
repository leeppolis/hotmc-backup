---
layout: news
category: News
banner: "/assets/uploads/import.news/the-simpsons-family-191cm-lifesize-cardboard-cutout-product-image-e1424070924522.jpg"
title: "In uscita un episodio doppio dei Simpson dedicato interamente all’hip hop"
excerpt: "Non è la prima volta che la famiglia Simpson e l’hip hop incrociano i flussi: ci sono decine di apparizioni di icone del rap all’interno dei vari episodi. Ma per celebrare la 28esima stagione della serie animata più iconica di Fox, gli autori hanno pensato di creare un episodio ad hoc interamente a tema: anche [&hellip"
quote: ""
description: "Non è la prima volta che la famiglia Simpson e l’hip hop incrociano i flussi: ci sono decine di apparizioni di icone del rap all’interno dei vari episodi. Ma per celebrare la 28esima stagione della serie animata più iconica di Fox, gli autori hanno pensato di creare un episodio ad hoc interamente a tema: anche [&hellip"
keywords: ""
date: 2017-01-03T00:00:00.000+01:00
author: "Marta Blumi Tripodi"
cover: "/assets/uploads/import.news/the-simpsons-family-191cm-lifesize-cardboard-cutout-product-image-e1424070924522.jpg"
pagination:
  enabled: true

---

Non è la prima volta che la famiglia Simpson e l’hip hop incrociano i flussi: ci sono decine di apparizioni di icone del rap all’interno dei vari episodi. Ma per celebrare la 28esima stagione della serie animata più iconica di Fox, gli autori hanno pensato di creare un episodio ad hoc interamente a tema: anche se non conosciamo ancora la data di uscita, cominciano però ad emergere i primi particolari e i vari teaser.

L’episodio si intitolerà _The great Phatsby,_ ovvio riferimento al Grande Gatsby di Francis Scott Fitzgerald, e a differenza delle normali puntate durerà ben un’ora. Tra le guest star già confermate ci sono Common, Snoop Dogg e RZA, tutti nei panni di loro stessi, ma anche molte altre personalità dell’entertainment afroamericano, come Taraji P. Henson (la Cookie della serie tv _Empire_) e Keegan-Michael Key (star della serie _Key & Peele_ su Comedy Central). La colonna sonora sarà affidata a Jim Beanz, che per casa Fox cura già la colonna sonora di Empire – di cui forse si salva solo la colonna sonora, appunto, ma quella è un’altra storia.

In attesa del debutto bisogna accontentarsi del teaser che vedete qui sopra, in cui Keegan-Michael Key racconta qualcosa di più del personaggio a cui presta la voce: un rapper fallito di nome Jazzy James, che dopo la golden age è ridotto a vendere candele per strada: per la serie ogni riferimento è puramente casuale…
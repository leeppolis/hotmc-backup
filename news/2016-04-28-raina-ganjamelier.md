---
layout: news
category: News
banner: "/assets/uploads/import.news/raina.jpg"
title: "Raina – Ganjamelier"
excerpt: "Il 20 Aprile 2016 alle ore 4.20 PM è uscito “Ganjamelier”,  il primo singolo, accompagnato dal video, che anticipa l’uscita del nuovo album di Raina della Villa Ada Posse dal titolo  “Geneticamente Microfonato”. Il brano cerca di trattare il problema del proibizionismo in modo ironico e divertente  cercando di far riflettere su come, a differenza [&hellip"
quote: ""
description: "Il 20 Aprile 2016 alle ore 4.20 PM è uscito “Ganjamelier”,  il primo singolo, accompagnato dal video, che anticipa l’uscita del nuovo album di Raina della Villa Ada Posse dal titolo  “Geneticamente Microfonato”. Il brano cerca di trattare il problema del proibizionismo in modo ironico e divertente  cercando di far riflettere su come, a differenza [&hellip"
keywords: ""
date: 2016-04-28T00:00:00.000+01:00
author: "Haile Anbessa"
cover: "/assets/uploads/import.news/raina.jpg"
pagination:
  enabled: true

---

Il 20 Aprile 2016 alle ore 4.20 PM è uscito “Ganjamelier”, il primo singolo, accompagnato dal video, che anticipa l’uscita del nuovo album di Raina della Villa Ada Posse dal titolo “Geneticamente Microfonato”.

Il brano cerca di trattare il problema del proibizionismo in modo ironico e divertente cercando di far riflettere su come, a differenza dell’Italia, in altri paesi il problema del “fumo” sia affrontato diversamente, non soltanto come divertimento e relax.

Lo scopo non è quello di istigare all’uso della cannabis, ma di lanciare un messaggio contro ogni forma di monopolio ed oligopolio, per riconsegnare la coltivazione della cannabis al genere umano.

‘Non vogliamo assistere al passaggio della produzione e distribuzione della canapa dal monopolio delle mafie a quello delle multinazionali, mentre i privati che coltivano le proprie piante continuano a finire in galera. I nostri modelli di riferimento sono l’autogestione e l’autoproduzione come i CSC Spagnoli e siamo contro la grande distribuzione che fa profitti sulla pelle di chi produce.’ (Raina)

Il video, montato da Mirko Virgili (Regista di ‘Ganjafiction’), è stato girato tra Roma e Barcellona durante la Easy Time Cannabis Cup. La canzone invece è stata registrata al Bizzarri Studio di Modena sul riddim di Marco ‘The Magista’ Evangelista.

L’album ‘Geneticamente Microfonato’ uscirà il 24 maggio 2016 su tutte le piattaforme digitali su etichetta Bizzarri Records.
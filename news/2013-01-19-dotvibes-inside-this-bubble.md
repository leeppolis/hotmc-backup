---
layout: news
category: News
banner: "/assets/uploads/import.news/DotVibes-CD-Cover.jpg"
title: "DotVibes – Inside This Bubble"
excerpt: "I DotVibes sono un’ottima band reggae tutta italiana che allieta le orecchie degli appassionati delle note in levare fin dalla primavera del 2005, anno in cui il gruppo si è formato a Biella. La band è caratterizzata da produzioni New Roots, con una solida base di reggae roots vecchia scuola con alcune spruzzate di Soul [&hellip"
quote: ""
description: "I DotVibes sono un’ottima band reggae tutta italiana che allieta le orecchie degli appassionati delle note in levare fin dalla primavera del 2005, anno in cui il gruppo si è formato a Biella. La band è caratterizzata da produzioni New Roots, con una solida base di reggae roots vecchia scuola con alcune spruzzate di Soul [&hellip"
keywords: ""
date: 2013-01-19T00:00:00.000+01:00
author: "Haile Anbessa"
cover: "/assets/uploads/import.news/DotVibes-CD-Cover.jpg"
pagination:
  enabled: true

---

I DotVibes sono un’ottima band reggae tutta italiana che allieta le orecchie degli appassionati delle note in levare fin dalla primavera del 2005, anno in cui il gruppo si è formato a Biella. La band è caratterizzata da produzioni New Roots, con una solida base di reggae roots vecchia scuola con alcune spruzzate di Soul e Hip Hop.  
La band si è fatta le ossa calcando numerosi palchi in giro per la penisola e impressionando sempre critica e pubblico in maniera molto positiva.  
Nel 2008 i DotVibes hanno anche vinto l’Italian Reggae Contest, nell’ambito dell’European Reggae Contest, organizzato dal Rototom Sunsplash.  
Dopo l’ottimo primo ep Drop The Love Bomb, la band ha prodotto il primo Lp Inside This Bubble, sotto la sapiente guida di Paolo Baldini.  
Un album maturo questo che vede la collaborazione di altri grandi artisti come Bunna degli Africa Unite in I Gotta Try, Peter Truffa dei Bluebeaters e Jacob dei Mellow Mood in Pure e dai mille colori e dalle mille sfumature che ben si discosta dalle recenti produzioni troppo sbilanciate in un senso o in un altro. Le voce calda di Estel Luz si fonde alla perfezione con le parti ragga di Teo e i suoni sono inspirati, frutto anche della grande esperienza che il gruppo ha collezionato in giro per l’Italia e anche in Europa.  
I ritmi si fondono e conquistano come in Who Thinks, che trascina con le sua atmosfera allegra e spinge a ballare, Shout Out Loud con le sue influenze soul o l’ottima cover di Lauryn Hill Ex Factor in chiave ska.  
Un disco fresco e innovativo che dà prova della grande abilità di questa band.  
Consigliatissimo.

Tracklist  
Who Thinks

Pure (feat. Jacob)

Shout Out Loud

Ex Factor

I Gotta Try (feat. Bunna)

You Don’t Know

Many Times

Iove Got to Know

Would You

Better Vision

Neva Describe

Once Again

Life Is One
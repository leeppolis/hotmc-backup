---
layout: news
category: News
banner: "/assets/uploads/import.news/kanye_480x500_scaled_cropp.jpg"
title: "L’ultima di Kanye West: un album in cui parla per tre ore"
excerpt: "Un progetto interamente parlato, senza interruzioni, lungo tre ore (presumibilmente un triplo vinile, quindi riformuliamo, almeno un’interruzione ci sarebbe: quella per cambiare il disco). In cui raccontare la propria visione del mondo, la vita coniugale, la musica, l’arte, la moda. L’unico a cui poteva venire in mente una follia del genere era Kanye West, e difatti [&hellip"
quote: ""
description: "Un progetto interamente parlato, senza interruzioni, lungo tre ore (presumibilmente un triplo vinile, quindi riformuliamo, almeno un’interruzione ci sarebbe: quella per cambiare il disco). In cui raccontare la propria visione del mondo, la vita coniugale, la musica, l’arte, la moda. L’unico a cui poteva venire in mente una follia del genere era Kanye West, e difatti [&hellip"
keywords: ""
date: 2014-04-29T00:00:00.000+01:00
author: "Marta Blumi Tripodi"
cover: "/assets/uploads/import.news/kanye_480x500_scaled_cropp.jpg"
pagination:
  enabled: true

---

[](https://hotmc.com/wp-content/uploads/2013/11/kanye%5F480x500%5Fscaled%5Fcropp.jpg)

Un progetto interamente parlato, senza interruzioni, lungo tre ore (presumibilmente un triplo vinile, quindi riformuliamo, almeno un’interruzione ci sarebbe: quella per cambiare il disco). In cui raccontare la propria visione del mondo, la vita coniugale, la musica, l’arte, la moda. L’unico a cui poteva venire in mente una follia del genere era Kanye West, e difatti pare proprio che il suo prossimo album sarà così: “Kanye ama molto il suono della sua voce, non dovete stupirvi”, ha rivelato una fonte anonima che starebbe lavorando con lui a questa impresa. Anzi, vi diremo di più: ne verrà realizzata anche una versione di 24 ore, se a qualcuno centottanta minuti di Yeezy proprio non bastassero. L’opera è intesa come un monumentale lascito ai posteri, e l’originale sarà anche donato a un museo. Se tutto questo vi sembrasse uno scherzo, vi invitiamo a [**leggere la notizia**](http://www.contactmusic.com/story/kanye-west-plans-spoken-word-album%5F4171634 "http://www.contactmusic.com/story/kanye-west-plans-spoken-word-album_4171634"), pubblicata in inglese da Contact Music e ripresa dai principali siti di rap.
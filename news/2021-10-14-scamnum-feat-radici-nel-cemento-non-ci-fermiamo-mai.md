---
layout: news
category: News
banner: "/assets/uploads/import.news/WhatsApp-Image-2021-07-26-at-14.10.53-640x362.jpeg"
title: "Scamnum feat. Radici nel Cemento – Non Ci Fermiamo Mai"
excerpt: "Come promesso, tornano attivi sulla scena musicale gli Scamnum. La band salentina qualche settimana fa, attraverso i propri canali social, aveva annunciato infatti che avrebbe pubblicato durante l’estate alcuni singoli a sancire ufficialmente il proprio ritorno. E cosi è stato. Da sabato 24 Luglio è disponibile su tutte le piattaforme digitali ed accompagnato dal videoclip ufficiale il brano “Non ci [&hellip"
quote: ""
description: "Come promesso, tornano attivi sulla scena musicale gli Scamnum. La band salentina qualche settimana fa, attraverso i propri canali social, aveva annunciato infatti che avrebbe pubblicato durante l’estate alcuni singoli a sancire ufficialmente il proprio ritorno. E cosi è stato. Da sabato 24 Luglio è disponibile su tutte le piattaforme digitali ed accompagnato dal videoclip ufficiale il brano “Non ci [&hellip"
keywords: ""
date: 2021-10-14T00:00:00.000+01:00
author: "Haile Anbessa"
cover: "/assets/uploads/import.news/WhatsApp-Image-2021-07-26-at-14.10.53-640x362.jpeg"
pagination:
  enabled: true

---

Come promesso, tornano attivi sulla scena musicale gli Scamnum.

La band salentina qualche settimana fa, attraverso i propri canali social, aveva annunciato infatti che avrebbe pubblicato durante l’estate alcuni singoli a sancire ufficialmente il proprio ritorno. E cosi è stato.

Da sabato 24 Luglio è disponibile su tutte le piattaforme digitali ed accompagnato dal videoclip ufficiale il brano “Non ci fermiamo mai”, un sound potente, solare, nel solco di quel reggae pieno di contaminazioni che da sempre li ha contraddistinti nella scena underground italiana.

Per l’occasione sono con loro un pezzo di storia del reggae italiano, la band romana “Radici Nel Cemento”, guidata dal suo frontman “RastaBlanco” con il risultato di un featuring ben riuscito in cui le parole d’ordine sono “resistere”, “ricordare sempre le proprie radici”, “non arrendersi mai”.

Il videoclip ha visto come location principali il centro storico di Latiano (BR), città nella quale gli Scamnum nascono e la bella sede dell’Associazione “Casaterra” immersa tra le campagne di Ceglie Messapica (BR).

“Non ci fermiamo mai” è prodotto dall’etichetta indipendente Sole Music Art ed edito da Satta Records.
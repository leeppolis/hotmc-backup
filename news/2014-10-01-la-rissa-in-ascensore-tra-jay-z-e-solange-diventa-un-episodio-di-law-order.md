---
layout: news
category: News
banner: "/assets/uploads/import.news/jayz.jpg"
title: "La rissa in ascensore tra Jay-Z e Solange diventa un episodio di Law & Order"
excerpt: "Come probabilmente già sapete se siete appassionati di serie tv, Law & Order in genere si ispira a fatti di cronaca realmente avvenuti nella città di New York (vedi ad esempio l’episodio in cui Franco Nero interpretava un politico italiano particolarmente donnaiolo, una via di mezzo tra Berlusconi e Dominique Strauss-Kahn, ai tempi fortemente criticato [&hellip"
quote: ""
description: "Come probabilmente già sapete se siete appassionati di serie tv, Law & Order in genere si ispira a fatti di cronaca realmente avvenuti nella città di New York (vedi ad esempio l’episodio in cui Franco Nero interpretava un politico italiano particolarmente donnaiolo, una via di mezzo tra Berlusconi e Dominique Strauss-Kahn, ai tempi fortemente criticato [&hellip"
keywords: ""
date: 2014-10-01T00:00:00.000+01:00
author: "Marta Blumi Tripodi"
cover: "/assets/uploads/import.news/jayz.jpg"
pagination:
  enabled: true

---

[](https://hotmc.com/wp-content/uploads/2014/05/jayz.jpg)

Come probabilmente già sapete se siete appassionati di serie tv, Law & Order in genere si ispira a fatti di cronaca realmente avvenuti nella città di New York (vedi ad esempio l’episodio in cui Franco Nero interpretava un politico italiano particolarmente donnaiolo, una via di mezzo tra Berlusconi e Dominique Strauss-Kahn, ai tempi fortemente criticato da molti esponenti politici di casa nostra e d’oltralpe). La nuova serie non fa eccezione, tanto che uno degli episodi è ispirato a un fatto di cronaca molto recente: la lite tra Jay-Z e sua cognata Solange in un ascensore di un hotel della Grande Mela, a cui ha assistito la stessa Beyoncé, incapace di dividere i due litiganti.

Il litigio, molto violento, era stato ripreso dalle telecamere di sicurezza dell’ascensore e il video era stato successivamente postato dal sito di gossip TMZ, diventando virale. La puntata di Law & Order che si ispira a questa vicenda, dal titolo _American disgrace,_ prende anche spunto da un altro evento recente, ovvero un filmato che ritraeva la star del football Ray Rice che picchiava la propria fidanzata, e che gli è costato la fine del contratto con la sua squadra. Potete vedere un’anticipazione dell’episodio qui sotto: sarà in onda stasera negli Stati Uniti.
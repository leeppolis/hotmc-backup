---
layout: news
category: News
banner: "/assets/uploads/import.news/unnamed-1-640x640.jpg"
title: "Raphael e Lion D nel nuovo album ‘Food For Thought’ dall’americana Sugar Cane"
excerpt: "L’etichetta americana Sugar Cane Records, che ha reclutato nella sua scuderia due delle nostre stelle del reggae made in Italy, Lion D e Raphael, ha fatto uscire il 7 febbraio un progetto molto interessante dal titolo ‘Food For Thought’, che vede nello stesso album artisti americani, giamaicani insieme ai nostri due cantanti italiani. L’album è [&hellip"
quote: ""
description: "L’etichetta americana Sugar Cane Records, che ha reclutato nella sua scuderia due delle nostre stelle del reggae made in Italy, Lion D e Raphael, ha fatto uscire il 7 febbraio un progetto molto interessante dal titolo ‘Food For Thought’, che vede nello stesso album artisti americani, giamaicani insieme ai nostri due cantanti italiani. L’album è [&hellip"
keywords: ""
date: 2017-05-26T00:00:00.000+01:00
author: "Haile Anbessa"
cover: "/assets/uploads/import.news/unnamed-1-640x640.jpg"
pagination:
  enabled: true

---

  
L’etichetta americana Sugar Cane Records, che ha reclutato nella sua scuderia due delle nostre stelle del reggae made in Italy, Lion D e Raphael, ha fatto uscire il 7 febbraio un progetto molto interessante dal titolo ‘Food For Thought’, che vede nello stesso album artisti americani, giamaicani insieme ai nostri due cantanti italiani.

L’album è stato prodotto in collaborazione con Aurora Innovations e Roots Organic, aziende californiane specializzate nella coltivazione biologica che dal 2010 sponsorizzano i loro prodotti attraverso mixtape di musica reggae. Questa volta però hanno chiesto alla Sugar Cane di produrre brani originali su temi che riguardano, oltre la coltivazione biologica, il rispetto della natura e uno stile di vita sano.

Tra i personaggi di spicco della storia del reggae internazionale vediamo Triston Palma, che duetta con Raphael in ‘Joka Farm Boy’, un riadattamento del singolo di successo ‘Joka Soundbwoy’, tratto dall’ultimo album di Raphael ‘Reggae Survival’ uscito lo scorso anno con la Sugar Cane.

Lion D invece contribuisce al progetto con un brano inedito dal titolo ‘Organic Herb’ e porta ai suoi fan una novità importante: per la prima volta si presenta al pubblico come David Lion, preannunciando un cambiamento che vedrà la sua concretizzazione nel nuovo album di imminente uscita.

Jah Sun, che è anche fondatore della Sugar Cane Records, per l’occasione ha scritto tre brani, la title track ‘Food For Thought’, che la canta insieme ad I- Kronik e Stevie Culture, e altri due brani ’Farmer’s Anthem’ and ‘Pro Seed’. Un’altro cantante americano che ha dato il suo contributo alla compilation è Bobby Hustle, che canta in ‘Up In the Hills’.

Tra gli artisti giamaicani naturalizzati negli Usa troviamo Messenjah Selah con ‘Conscious Way’ e Stevie Culture che canta con Jah Works la canzone ‘Can’t live Without’.

Infine troviamo Ras Attitude dalle Isole Vergini ‘Healing Herb’, il celebre Rocker T da Brooklyn con ‘Root Organic’ e Don Sugar, produttore e direttore artistico della Sugar Cane con la dub version ‘Dub For Thought’.

————

TRACKLIST

1 – JAH SUN – Farmer’s Anthem  
2 – BOBBY HUSTLE – Up In The Hills  
3 – DAVID LION – Organic Herb  
4 – JAH SUN feat. I-KRONIK – Food For Thought  
5 – STEVIE CULTURE feat. JAH WORKS – Can’t Live Without  
6 – RAPHAEL feat. TRISTON PALMA – Joka Farm Boy  
7 – ROCKER-T – Roots Organic  
8 – RAS ATTITUDE – Healing Herb  
9 – JAH SUN feat. I-KRONIK & STEVIE CULTURE – Pro Seed  
10 – MESSENJAH SELAH – Conscious Way  
11 – DON SUGAR – Dub For Thought
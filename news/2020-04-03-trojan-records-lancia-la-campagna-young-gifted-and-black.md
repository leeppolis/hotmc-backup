---
layout: news
category: News
banner: "/assets/uploads/import.news/unnamed-1-640x642.jpg"
title: "Trojan Records lancia la campagna “Young, Gifted and Black”"
excerpt: "Trojan Records lancia una campagna legata al cinquantesimo anniversario del famoso singolo Young, Gifted and Black di Bob Andy e Marcia Griffiths. L’iniziativa fa riferimento alla musica che 50 anni fa ha segnato indelebilmente le classifiche del Regno Unito e il movimento culturale, sottolineando allo stesso modo la moltitudine di giovani individui di origine africana [&hellip"
quote: ""
description: "Trojan Records lancia una campagna legata al cinquantesimo anniversario del famoso singolo Young, Gifted and Black di Bob Andy e Marcia Griffiths. L’iniziativa fa riferimento alla musica che 50 anni fa ha segnato indelebilmente le classifiche del Regno Unito e il movimento culturale, sottolineando allo stesso modo la moltitudine di giovani individui di origine africana [&hellip"
keywords: ""
date: 2020-04-03T00:00:00.000+01:00
author: "Haile Anbessa"
cover: "/assets/uploads/import.news/unnamed-1-640x642.jpg"
pagination:
  enabled: true

---

Trojan Records lancia una campagna legata al cinquantesimo anniversario del famoso singolo Young, Gifted and Black di Bob Andy e Marcia Griffiths. L’iniziativa fa riferimento alla musica che 50 anni fa ha segnato indelebilmente le classifiche del Regno Unito e il movimento culturale, sottolineando allo stesso modo la moltitudine di giovani individui di origine africana che si fanno notare in tutto il mondo oggi, nel 2020.

Un progetto che ha ora più importanza che mai a causa della recente scomparsa di Bob Andy. Trojan Records ha deciso infatti di continuare l’iniziativa in onore dell’eccezionale contributo alla musica e al talento innegabile di Bob, un vero visionario del reggae, che ha incarnato il messaggio della campagna e ha aperto la strada a tanti neri giovani, talentuosi e creativi.

Laurence Cayne-Honeysett della Trojan Records ha dichiarato: “Bob non solo ha giocato un ruolo essenziale nello sviluppo della musica giamaicana, ma ha anche contribuito in modo significativo alla storia della Trojan Records, scrivendo, interpretando e producendo canzoni che sono state fondamentali per convertire l’etichetta nella società reggae più affermata ed influente. Mancherà moltissimo a tutti noi”.

Per l’occasione è stato creato un nuovo sito web, younggiftedandblack2020.com, in cui vengono raccolti foto e videoclip inviati dal pubblico che raccontano storie ed esempi dell’eccellenza black: contenuti che andranno a formare un ricco arazzo digitale raffigurante le diverse e straordinarie storie di giovani neri di talento che stanno plasmando il futuro. È possibile inviare contenuti attraverso i social con l’hashtag #younggiftedandblack2020 o direttamente sul sito. Tra i messaggi ricevuti, saranno selezionati i vincitori che verranno inclusi in un video musicale realizzato per dare un’immagine più fresca al messaggio contenuto nel potente testo della canzone.

La performance di Marcia e Bob di Young, Gifted and Black, abbinata alla melodia, l’ha resa una delle prime tracce reggae ad arrivare nella top 5 della classifica ufficiale del Regno Unito il 4 aprile 1970, 50 anni fa. Originariamente registrata e pubblicata da Nina Simone nel 1969, la canzone fu un grande successo americano e un inno del Movimento americano per i diritti civili, mentre il suo messaggio positivo ha avuto risonanza tra le comunità di tutto il mondo.

In tempi di grande incertezza, la campagna si basa sull’importante narrativa che il brano racchiude, il tutto ripristinando la fiducia nell’umanità e dimostrando che la musica è un linguaggio universale usato per unire le nazioni e scatenare storie capaci di ispirarci in circostanze difficili.
---
layout: news
category: News
banner: "/assets/uploads/import.news/unnamed-640x426.jpg"
title: "Libererà – Chop Chop Band"
excerpt: "“Libererà” é il terzo estratto da “Rialimenta” ( fuori per Goodfellas / Fridge Records con il sostegno di Puglia Sounds Records), quinto disco ufficiale della storica Chop Chop Band nata nel 1992 a Barletta (Puglia). Sempre con uno spirito ribelle e di impegno sociale, i pionieri del reggae propongono un singolo dedito ad esaltare i [&hellip"
quote: ""
description: "“Libererà” é il terzo estratto da “Rialimenta” ( fuori per Goodfellas / Fridge Records con il sostegno di Puglia Sounds Records), quinto disco ufficiale della storica Chop Chop Band nata nel 1992 a Barletta (Puglia). Sempre con uno spirito ribelle e di impegno sociale, i pionieri del reggae propongono un singolo dedito ad esaltare i [&hellip"
keywords: ""
date: 2017-04-21T00:00:00.000+01:00
author: "Haile Anbessa"
cover: "/assets/uploads/import.news/unnamed-640x426.jpg"
pagination:
  enabled: true

---

“Libererà” é il terzo estratto da “Rialimenta” ( fuori per Goodfellas / Fridge Records con il sostegno di Puglia Sounds Records), quinto disco ufficiale della storica Chop Chop Band nata nel 1992 a Barletta (Puglia).

Sempre con uno spirito ribelle e di impegno sociale, i pionieri del reggae propongono un singolo dedito ad esaltare i concetti di pace e amore e l’uso delle parole come unica arma. Il brano é una chiara denuncia alla mafia e alla violenza. Un input e impegno personale a rendere il mondo migliore ogni giorno.

Il videoclip proposto, diretto da Ivan Stolbovoi con la fotografia di Giovanna Sodano, é un viaggio in bianco e nero attraverso i volti delle vittime di mafia e terrorismo. “Libererà” diventa quindi anche un omaggio a chi ha dedicato la propria vita alla denuncia e alla lotta contro queste forme di violenza. Nel video si alternano simbolicamente immagini di uomini e donne di oggi, a quelle di numerosi giornalisti e magistrati fra cui Falcone, Borsellino, Don Puglisi, Impastato, Siani e Walter Tobagi. Una fusione di età, culture e momenti storici differenti.

Il video, candidato al premio “Musica contro le mafie”, presenta un contenuto sociale importante e stimolante. Capace di attirare l’attenzione di un pubblico davvero ampio.

Anche “Libererà”, come il resto dell’album è stato registrato in analogico e suonato quasi interamente dal vivo, compresi violini e violoncelli presenti nel brano in questione. Nell’arrangiamento non è stato utilizzato nessun campionamento ad eccezione del suono delle catene, registrato da Kougla durante una processione religiosa (i Crociferi di Noicattaro in provincia di Bari).

La scelta tecnica e lirica fanno del brano un vero capolavoro e un ottimo biglietto da visita per un disco autentico che continua a far parlare.
---
layout: news
category: News
banner: "/assets/uploads/import.news/unnamed-11-640x902.jpg"
title: "Rudeboy: The Story of Trojan Records"
excerpt: "La leggendaria etichetta Trojan Records annuncia l’uscita del documentario Rudeboy: The Story of Trojan Records su DVD e BluRay. Il lungometraggio, che è stato proiettato in cinema e festival selezionati nel 2018, racconta la storia delle origini e dell’amore in corso tra la musica giamaicana e britannica attraverso il prisma dell’iconica etichetta. Diretto dal già vincitore di un Grammy [&hellip"
quote: ""
description: "La leggendaria etichetta Trojan Records annuncia l’uscita del documentario Rudeboy: The Story of Trojan Records su DVD e BluRay. Il lungometraggio, che è stato proiettato in cinema e festival selezionati nel 2018, racconta la storia delle origini e dell’amore in corso tra la musica giamaicana e britannica attraverso il prisma dell’iconica etichetta. Diretto dal già vincitore di un Grammy [&hellip"
keywords: ""
date: 2020-10-20T00:00:00.000+01:00
author: "Haile Anbessa"
cover: "/assets/uploads/import.news/unnamed-11-640x902.jpg"
pagination:
  enabled: true

---

La leggendaria etichetta **Trojan Records** annuncia l’uscita del documentario _**Rudeboy: The Story of Trojan Records**_ su DVD e BluRay. Il lungometraggio, che è stato proiettato in cinema e festival selezionati nel 2018, racconta la storia delle origini e dell’amore in corso tra la musica giamaicana e britannica attraverso il prisma dell’iconica etichetta.

Diretto dal già vincitore di un Grammy Nicolas Jack Davies (_The Road To Red Rocks, Payday_), _Rudeboy_ presenta un cast di artisti leggendari tra cui **Lee ‘Scratch’ Perry, Toots Hibbert, Ken Boothe, Neville Staple, Marcia Griffiths, Dave Barker, Dandy Livingstone, Lloyd Coxsone, Pauline Black, Derrick Morgan** e altri ancora. Combinando filmati d’archivio, interviste e recitazione, racconta la storia di Trojan Records ponendola al centro di una rivoluzione culturale che si è svolta nelle case popolari e nelle piste da ballo tra la fine degli anni ’60 e l’inizio degli anni ’70 in Gran Bretagna e raccontando come quel periodo di immigrazione e innovazione ha trasformato la musica e la cultura popolare. Un tributo affettuoso che ci ricorda che la musica ha il potere di abbattere barriere culturali e cambiare vite.

_Rudeboy_ è stato presentato in anteprima al London Film Festival nel 2018 ricevendo recensioni entusiastiche da The Hollywood Reporter, Little White Lies, Film Threat e The International Documentary Film Festival Amsterdam, oltre alla copertura da parte di media del calibro di Rolling Stone, BBC e The Wire. Il film ha fatto parte delle celebrazioni per il 50° anniversario di Trojan Records: cinquant’anni da quando l’iconica etichetta reggae non solo ha cambiato il panorama musicale e culturale britannico, ma ha anche portato un nuovo sound e un nuovo sistema di valori in tutto il mondo.

A partire dal 27 novembre i fan potranno acquistare un cofanetto di 2 dischi in edizione limitata, che include il DVD / BluRay e il CD della colonna sonora ufficiale del film sullo [store digitale di Trojan Records](https://runitagency.us3.list-manage.com/track/click?u=d1ce25b5e360c3df7324cc026&id=b9a6085807&e=b28fcd7e48). La colonna sonora completa invece può essere [ordinata](https://runitagency.us3.list-manage.com/track/click?u=d1ce25b5e360c3df7324cc026&id=3a6f8c12fc&e=b28fcd7e48) sia in vinile che in CD.
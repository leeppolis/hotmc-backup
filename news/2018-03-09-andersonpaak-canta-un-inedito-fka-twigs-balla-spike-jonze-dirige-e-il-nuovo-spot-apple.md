---
layout: news
category: News
banner: "/assets/uploads/import.news/fka-twigs.jpg"
title: "Anderson.Paak canta un inedito, FKA Twigs balla, Spike Jonze dirige: è il nuovo spot Apple"
excerpt: "Che non si badasse a spese dalle parti di Cupertino ci era già chiarissimo, ma con questo nuovo spot Apple ha decisamente superato se stessa. Per presentare il suo nuovo prodotto, il sound-system domestico Home Pod, ha infatti convocato un cast d’eccezione per uno spot/videoclip futuristico della durata di quattro minuti, ricco di effetti speciali [&hellip"
quote: ""
description: "Che non si badasse a spese dalle parti di Cupertino ci era già chiarissimo, ma con questo nuovo spot Apple ha decisamente superato se stessa. Per presentare il suo nuovo prodotto, il sound-system domestico Home Pod, ha infatti convocato un cast d’eccezione per uno spot/videoclip futuristico della durata di quattro minuti, ricco di effetti speciali [&hellip"
keywords: ""
date: 2018-03-09T00:00:00.000+01:00
author: "Marta Blumi Tripodi"
cover: "/assets/uploads/import.news/fka-twigs.jpg"
pagination:
  enabled: true

---

Che non si badasse a spese dalle parti di Cupertino ci era già chiarissimo, ma con questo nuovo spot Apple ha decisamente superato se stessa. Per presentare il suo nuovo prodotto, il sound-system domestico Home Pod, ha infatti convocato un cast d’eccezione per uno spot/videoclip futuristico della durata di quattro minuti, ricco di effetti speciali e già diventato virale. Potete vederlo nel player qui sopra.

La colonna sonora è il nuovo singolo inedito di Anderson.Paak, _Til it’s over_, che gratifica finalmente le altissime aspettative dei fan, in attesa di nuova musica fin dall’uscita dell’album _Malibu_ (2016). Anderson non compare mai, ma al suo posto c’è FKA Twigs, raffinatissima cantante e ballerina inglese, che si produce in una complessa coreografia in piano sequenza. A firmare la regia è Spike Jonze, che non è nuovo a questo tipo di operazioni (vedi il famosissimo [**cortometraggio per Kenzo**](https://www.youtube.com/watch?v=ABz2m0olmPg&t=128s) con colonna sonora di Sam Spiegel). Neanche Apple, però, è l’ultima arrivata in questo settore: è dell’anno scorso il commovente [**spot natalizio**](https://www.youtube.com/watch?v=MaA7B9cu4kU) con un brano originale firmato Stevie Wonder e Andra Day, che comparivano anche nel filmato.
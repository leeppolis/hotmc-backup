---
layout: news
category: News
banner: "/assets/uploads/import.news/image-715x402-640x360.jpg"
title: "Nel 2018 inaugurerà ad Harlem l’Hip Hop Museum"
excerpt: "Quella del museo dell’hip hop è una storia travagliata già prima ancora della sua nascita: sono anni che si parla della sua creazione, e l’anno scorso sembrava che ci fossero finalmente i margini per cominciare ad allestirlo nel Bronx (dove in effetti l’hip hop è nato), ma purtroppo il progetto si è arenato miseramente. A quanto [&hellip"
quote: ""
description: "Quella del museo dell’hip hop è una storia travagliata già prima ancora della sua nascita: sono anni che si parla della sua creazione, e l’anno scorso sembrava che ci fossero finalmente i margini per cominciare ad allestirlo nel Bronx (dove in effetti l’hip hop è nato), ma purtroppo il progetto si è arenato miseramente. A quanto [&hellip"
keywords: ""
date: 2017-06-12T00:00:00.000+01:00
author: "Marta Blumi Tripodi"
cover: "/assets/uploads/import.news/image-715x402-640x360.jpg"
pagination:
  enabled: true

---

Quella del museo dell’hip hop è una storia travagliata già prima ancora della sua nascita: sono anni che si parla della sua creazione, e l’anno scorso sembrava che ci fossero finalmente i margini per cominciare ad allestirlo nel Bronx (dove in effetti l’hip hop è nato), ma purtroppo il progetto si è arenato miseramente. A quanto pare, però, non tutto è perduto: è di questi giorni la notizia che una società di New York si sarebbe accaparrata l’appalto per aprirlo ad Harlem.

Si tratterà di ben più di un semplice museo: la prima parte del lotto, che sarà completa entro il 2018, includerà – oltre alle sale espositive vere e proprie – anche una caffetteria, una galleria d’arte, l’immancabile gift shop e uno studio multimediale per eventuali dirette tv o in streaming. Ma non è tutto, perché negli anni successivi il progetto dovrebbe anche arricchirsi di un albergo, un piccolo centro commerciale, una sala giochi, un bar e una sala concerti. Speriamo che cotanta ambizione non naufraghi, come è successo a chi ci ha provato in precedenza…
---
layout: news
category: News
banner: "/assets/uploads/import.news/prince.jpg"
title: "Prince fingeva di avere una madre italiana"
excerpt: "Una nuova curiosità riguardo a The Symbol, TAFKAP o Prince che dir si voglia emerge grazie a una sua nuova biografia, I would die 4 you, ad opera dello scrittore e giornalista Touré e in uscita in questi giorni negli stati Uniti. In sostanza è credenza comune che Prince sia figlio di una madre bianca [&hellip"
quote: ""
description: "Una nuova curiosità riguardo a The Symbol, TAFKAP o Prince che dir si voglia emerge grazie a una sua nuova biografia, I would die 4 you, ad opera dello scrittore e giornalista Touré e in uscita in questi giorni negli stati Uniti. In sostanza è credenza comune che Prince sia figlio di una madre bianca [&hellip"
keywords: ""
date: 2013-03-20T00:00:00.000+01:00
author: "Marta Blumi Tripodi"
cover: "/assets/uploads/import.news/prince.jpg"
pagination:
  enabled: true

---

Una nuova curiosità riguardo a The Symbol, TAFKAP o Prince che dir si voglia emerge grazie a una sua nuova biografia, _I would die 4 you_, ad opera dello scrittore e giornalista Touré e in uscita in questi giorni negli stati Uniti.

In sostanza è credenza comune che Prince sia figlio di una madre bianca e di un padre nero. La convinzione arriva dalle interviste che ha rilasciato all’inizio della sua carriera, in cui spiegava che sua madre era italiana. In realtà, si è scoperto indagando meglio, entrambi i genitori di Prince sono neri, anche se lui non lo ha mai ammesso ufficialmente – ma i suoi amici d’infanzia hanno confermato. Perché mai The Artist Formerly Known As Eccetera Eccetera avrebbe mentito? Semplice: per garantirsi un’audience mista e non confinata alla comunità black. Se l’espediente abbia funzionato non si sa, ma in effetti è uno degli artisti soul più apprezzati dal pubblico bianco. Ed è talmente immenso che una piccola bugia gliela si perdona facilmente.
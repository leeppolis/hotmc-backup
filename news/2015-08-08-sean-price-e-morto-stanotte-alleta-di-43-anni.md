---
layout: news
category: News
banner: "/assets/uploads/import.news/Sean_Price-bucktown.jpg"
title: "Sean Price è morto stanotte all’età di 43 anni"
excerpt: "La notizia era cominciata a diffondersi via Twitter, quando la moglie aveva postato questo status su Facebook, un commento che all’inizio era sembrato a tutti uno scherzo: La conferma della tragica verità, però, è arrivata tramite l’ufficio stampa di Sean P stesso: purtroppo è tutto vero, il rapper è morto stanotte nella sua casa di [&hellip"
quote: ""
description: "La notizia era cominciata a diffondersi via Twitter, quando la moglie aveva postato questo status su Facebook, un commento che all’inizio era sembrato a tutti uno scherzo: La conferma della tragica verità, però, è arrivata tramite l’ufficio stampa di Sean P stesso: purtroppo è tutto vero, il rapper è morto stanotte nella sua casa di [&hellip"
keywords: ""
date: 2015-08-08T00:00:00.000+01:00
author: "Marta Blumi Tripodi"
cover: "/assets/uploads/import.news/Sean_Price-bucktown.jpg"
pagination:
  enabled: true

---

[](https://hotmc.com/wp-content/uploads/2015/08/Sean%5FPrice-bucktown.jpg)

La notizia era cominciata a diffondersi via Twitter, quando la moglie aveva postato questo status su Facebook, un commento che all’inizio era sembrato a tutti uno scherzo:

[](https://hotmc.com/wp-content/uploads/2015/08/Schermata-2015-08-08-alle-18.26.27.png)

La conferma della tragica verità, però, è arrivata tramite l’ufficio stampa di Sean P stesso: purtroppo è tutto vero, il rapper è morto stanotte nella sua casa di New York, all’età di 43 anni. Stando alle notizie per ora disponibili è mancato nel sonno, del tutto inaspettatamente (basti pensare che appena qualche ora prima aveva aggiornato il suo sempre attivissimo account Twitter) e per capire cosa sia successo bisognerà attendere i risultati dell’autopsia.

La notizia ha colpito duramente l’intera scena hip hop mondiale, e anche una larghissima fetta di quella italiana, che aveva imparato a conoscerlo ed amarlo anche grazie ai numerosi live che da anni lo vedevano protagonista in Europa. Oltre ad essere oggettivamente uno dei rapper più forti e validi in circolazione negli ultimi due decenni, era una persona umile e alla mano, che avevamo avuto modo di conoscere direttamente (lo avevamo anche intervistato [**qui**](https://hotmc.com/sean-price-intervista-reportage-fotografico/ "http://hotmc.com/sean-price-intervista-reportage-fotografico/")) e che non disdegnava di chiacchierare tranquillamente e fare cypha con i suoi fan nostrani fuori dai locali in cui avrebbe suonato. Ci mancheranno le sue rime, ma anche il suo leggendario senso dell’umorismo: oggi se ne va uno dei pesi massimi dell’hip hop mondiale. Letteralmente e in senso figurato.
---
layout: news
category: News
banner: "/assets/uploads/import.news/Snoop-Dogg-Martha-Stewart-Team-Dinner-Party-TV-Series.png"
title: "Snoop Dogg e Martha Stewart avranno un loro cooking show"
excerpt: "Lei è la regina del bon ton americano e incarna da sempre la cucina raffinata ma alla portata di tutti; lui, con la fame chimica che ha accumulato in una vita da fumatore di ganja compulsivo, adora mangiare, ma non gli dispiace neanche cucinare (anche se i risultati non sempre sono così apprezzabili, vedi qui). [&hellip"
quote: ""
description: "Lei è la regina del bon ton americano e incarna da sempre la cucina raffinata ma alla portata di tutti; lui, con la fame chimica che ha accumulato in una vita da fumatore di ganja compulsivo, adora mangiare, ma non gli dispiace neanche cucinare (anche se i risultati non sempre sono così apprezzabili, vedi qui). [&hellip"
keywords: ""
date: 2016-08-09T00:00:00.000+01:00
author: "Marta Blumi Tripodi"
cover: "/assets/uploads/import.news/Snoop-Dogg-Martha-Stewart-Team-Dinner-Party-TV-Series.png"
pagination:
  enabled: true

---

Lei è la regina del bon ton americano e incarna da sempre la cucina raffinata ma alla portata di tutti; lui, con la fame chimica che ha accumulato in una vita da fumatore di ganja compulsivo, adora mangiare, ma non gli dispiace neanche cucinare (anche se i risultati non sempre sono così apprezzabili, vedi [**qui**](https://hotmc.com/cooking-with-snoop-dogg-super-bowl-edition/)). Come coppia risultano molto improbabile, ma Martha Stewart e Snoop Dogg hanno già dimostrato il loro affiatamento e il loro comune amore per la buona tavola in numerose occasioni negli ultimi anni, ad esempio partecipando insieme ad alcune serate di beneficenza o a programmi tv a tema. Già da tempo, insomma, una collaborazione tra i due era nell’aria: e difatti, puntuale come un orologio, arriva l’annuncio del loro primo cooking show, _Martha & Snoop’s Dinner Party_.

In onda su VH1 America dall’autunno 2016, vedrà i nostri eroi invitare alcuni loro amici vip a cena, cucinare con loro e mangiare tutti insieme, con annessa intervista. La compostezza di Martha e l’umorismo surreale di Snoop sono sicuramente gli ingredienti più interessanti di questo nuovo programma, che non sarà l’unica avventura televisiva del rapper per la prossima stagione: ha anche ideato una serie tv per Mtv (che appartiene allo stesso gruppo di VH1), _Mary + Jane_, che racconta le (dis)avventure di una coppia di giovani imprenditrici che si lanciano nel business della cannabis legale. Oltre ad averla ideata, prodotta e musicata, Snoop sarà anche parte del cast, anche se non sarà uno dei protagonisti fissi; si limiterà a qualche comparsata nel corso dei vari episodi. Qui il trailer:
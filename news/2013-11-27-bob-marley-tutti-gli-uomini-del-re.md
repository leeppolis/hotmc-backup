---
layout: news
category: News
banner: "/assets/uploads/import.news/bob.jpg"
title: "Bob Marley – Tutti gli Uomini del Re"
excerpt: "A trent’anni dalla morte del leggendario Bob Marley, il giornalista e scrittore lucano Walter De Stradis ha deciso di celebrare quest’icona in un modo molto originale quanto efficace. Bob Marley: Tutti gli Uomini del Re è infatti un volume in cui l’autore ha raccolto tutta una serie di conversazioni con numerosi esponenti della scena reggae [&hellip"
quote: ""
description: "A trent’anni dalla morte del leggendario Bob Marley, il giornalista e scrittore lucano Walter De Stradis ha deciso di celebrare quest’icona in un modo molto originale quanto efficace. Bob Marley: Tutti gli Uomini del Re è infatti un volume in cui l’autore ha raccolto tutta una serie di conversazioni con numerosi esponenti della scena reggae [&hellip"
keywords: ""
date: 2013-11-27T00:00:00.000+01:00
author: "Haile Anbessa"
cover: "/assets/uploads/import.news/bob.jpg"
pagination:
  enabled: true

---

[](https://hotmc.com/bob-marley-tutti-gli-uomini-del-re/bob/)

A trent’anni dalla morte del leggendario Bob Marley, il giornalista e scrittore lucano Walter De Stradis ha deciso di celebrare quest’icona in un modo molto originale quanto efficace.

Bob Marley: Tutti gli Uomini del Re è infatti un volume in cui l’autore ha raccolto tutta una serie di conversazioni con numerosi esponenti della scena reggae italiana il cui leit motiv è appunto il rapporto tra i vari artisti in questione e il re del reggae.

La lista dei cantanti intervistati, sia di persona tra Puglia, Calabria e Basilicata sia per telefono è lunghissima e vede nomi del calibro di Bunna degli Africa Unite, il Generale, Skardy e Furio dei Pitura Fresca, Treble, Papa Ricki, Terron Fabio, Mama Marjas, Lion D, Ras Tewelde, Raiz degli Almamegretta e perfino Alborosie.

Per tutti Bob ha rappresentato la vera e propria scintilla che ha generato quell’incendio che ha spinto tutti a prendere un microfono in mano e a cantare sui ritmi in levare.

Una storia del reggae italiano molto particolare e privata raccontata direttamente dai suoi protagonisti che il giornalista ha saputo intervistare con metodo e passione.

Il volume, pubblicato da Arduino Sacco Editore, ci ha sorpreso molto positivamente ed è caldamente consigliato a tutti gli appassionati di Bob Marley e della musica reggae in generale.
---
layout: news
category: News
banner: "/assets/uploads/import.news/roseaux.jpg"
title: "Roseaux: un nuovo, intero album con Aloe Blacc (ma non di Aloe Blacc)"
excerpt: "I fan di Aloe Blacc dovranno attendere ancora un po’ per un nuovo album inedito dell’artista, ma nel frattempo possono consolarsi con la sua estensiva collaborazione con il collettivo Roseaux, da lui capitanato. Sostanzialmente si tratta di una formazione a maggioranza francese (Aloe, in effetti, è l’unico americano), fondato dal celebre dj di Nova FM [&hellip"
quote: ""
description: "I fan di Aloe Blacc dovranno attendere ancora un po’ per un nuovo album inedito dell’artista, ma nel frattempo possono consolarsi con la sua estensiva collaborazione con il collettivo Roseaux, da lui capitanato. Sostanzialmente si tratta di una formazione a maggioranza francese (Aloe, in effetti, è l’unico americano), fondato dal celebre dj di Nova FM [&hellip"
keywords: ""
date: 2013-03-15T00:00:00.000+01:00
author: "Marta Blumi Tripodi"
cover: "/assets/uploads/import.news/roseaux.jpg"
pagination:
  enabled: true

---

I fan di Aloe Blacc dovranno attendere ancora un po’ per un nuovo album inedito dell’artista, ma nel frattempo possono consolarsi con la sua estensiva collaborazione con il collettivo Roseaux, da lui capitanato.

Sostanzialmente si tratta di una formazione a maggioranza francese (Aloe, in effetti, è l’unico americano), fondato dal celebre dj di Nova FM Emile Omar, che rifà in versione acustica, jazz e soul una serie di brani già noti: il loro primo album, intitolato proprio _Roseaux_, è appena uscito e contiene una serie di cover davvero piacevoli, tutte ricantate proprio da Aloe. Tra cui il primo singolo, _Walking on the moon_ dei Police, che potete ascoltare qui sotto cantata dal vivo.

  
---
layout: news
category: News
banner: "/assets/uploads/import.news/unnamed-2.jpg"
title: "Downbeat Syndicate: esce “Rare Riddims Vol.1”"
excerpt: "Sono un duo Reggae musicale nato all’inizio del 2020, formato da Leo Di Angilla e Valter Vincenti. Leo Di Angilla è un batterista professionista, percussionista e compositore da oltre 20 anni. Ha trascorso gli ultimi 10 anni al fianco di Jovanotti e durante la sua carriera vanta collaborazioni con Mike Patton e diverse altre star [&hellip"
quote: ""
description: "Sono un duo Reggae musicale nato all’inizio del 2020, formato da Leo Di Angilla e Valter Vincenti. Leo Di Angilla è un batterista professionista, percussionista e compositore da oltre 20 anni. Ha trascorso gli ultimi 10 anni al fianco di Jovanotti e durante la sua carriera vanta collaborazioni con Mike Patton e diverse altre star [&hellip"
keywords: ""
date: 2021-03-04T00:00:00.000+01:00
author: "Haile Anbessa"
cover: "/assets/uploads/import.news/unnamed-2.jpg"
pagination:
  enabled: true

---

Sono un duo Reggae musicale nato all’inizio del 2020, formato da Leo Di Angilla e Valter Vincenti.

Leo Di Angilla è un batterista professionista, percussionista e compositore da oltre 20 anni. Ha trascorso gli ultimi 10 anni al fianco di Jovanotti e durante la sua carriera vanta collaborazioni con Mike Patton e diverse altre star internazionali.  
Valter Vincenti è l’attuale chitarrista degli Shengen Clan, la leggendaria band di Alborosie. È fondatore e proprietario di One More Dub Studio, dove ha registrato il suo ultimo album da solista DNA, pubblicato a luglio 2020\. Diverse le collaborazioni con artisti nazionali e non solo.

Il nome Downbeat Syndicate è un tributo alla “Sound System Culture” con un chiaro riferimento al Downbeat Soundsystem di “Sir Coxsone Dodd” una delle personalità più influenti nel mondo della musica dal ritmo in levare. Ispirati dal duo “Sly e Robbie” lo scopo dei due è quello di evidenziare e celebrare le radici e la cultura della musica reggae e dub, accompagnati alla voce da featuring di artisti internazionali che cantano in patois giamaicano, oltre a creare dei magistrali strumentali.

Il 5 marzo 2021, dopo le prime due canzoni “Day of Reckoning” e “Humble (Thyself)” ed il Remix “Humble Dub” firmato da Gaudi, i Downbeat Syndicate pubblicano, in collaborazione con Maninalto!, il loro primo EP strumentale: “Rare Riddims Vol.1”.
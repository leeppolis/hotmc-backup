---
layout: news
category: News
banner: "/assets/uploads/import.news/race_horses.jpeg"
title: "Rap Race: quando i rapper si danno all’ippica"
excerpt: "Ebbene sì, letteralmente e non in senso figurato. Domani pomeriggio, domenica 9 settembre, all’Ippodromo di Milano si terrà una corsa in cui ognuno dei cavalli è stato “adottato” da un diverso rapper: Fabri Fibra, Marracash, Entics, Emis Killa, Mondo Marcio ed Ensi. Naturalmente loro si limiteranno a fare il tifo dalla tribuna: a correre concretamente [&hellip"
quote: ""
description: "Ebbene sì, letteralmente e non in senso figurato. Domani pomeriggio, domenica 9 settembre, all’Ippodromo di Milano si terrà una corsa in cui ognuno dei cavalli è stato “adottato” da un diverso rapper: Fabri Fibra, Marracash, Entics, Emis Killa, Mondo Marcio ed Ensi. Naturalmente loro si limiteranno a fare il tifo dalla tribuna: a correre concretamente [&hellip"
keywords: ""
date: 2012-09-08T00:00:00.000+01:00
author: "Marta Blumi Tripodi"
cover: "/assets/uploads/import.news/race_horses.jpeg"
pagination:
  enabled: true

---

Ebbene sì, letteralmente e non in senso figurato. Domani pomeriggio, domenica 9 settembre, all’Ippodromo di Milano si terrà una corsa in cui ognuno dei cavalli è stato “adottato” da un diverso rapper: Fabri Fibra, Marracash, Entics, Emis Killa, Mondo Marcio ed Ensi. Naturalmente loro si limiteranno a fare il tifo dalla tribuna: a correre concretamente saranno i fantini delle scuderie milanesi tradizionalmente impegnate sul terreno dell’Ippodromo, alcune delle migliori al mondo. Il risultato finale conta relativamente, perché l’intero incasso della giornata verrà devoluto in beneficienza all’associazione Hip Hop 4 Emilia, impegnata nella ricostruzione di una scuola distrutta dal terremoto. Citiamo dalla pagina Facebook ufficiale dell’evento:

_“Ogni artista avrà la propria scuderia e il proprio cavallo. I nomi dei cavalli, delle scuderie da corsa, nonché i disegni delle giubbe, sono stati pensati, ideati e creati dai 5 artisti. Ai cavalli sono stati dati i seguenti nomi: Controcultura (Fabri Fibra), King del Rap (Marracash), Carpe Diem (Entics), 60 Rackz (Emis Killa), Senza Cuore (Mondo Marcio), Numero Uno (Ensi)_

_L’artista seguirà per la propria scuderia di appartenenza tutte le fasi della corsa: dal peso del Fantino, all’insellaggio (dove il cavallo viene insellato e bardato), dall’arrivo dei cavalli e dei Fantini al Tondino (luogo dove i cavalli dei 6 rapper sfileranno davanti agli occhi del pubblico), fino allo start vero e proprio della corsa. 30 minuti di pura adrenalina e attesa che decreteranno un unico vincitore. Il Premio “RAP RACE” sarà consegnato da Paola Zukar (Titolare Big Picture Management ) in qualità di Madrina dell’evento._

_RAP RACE è anche beneficienza, il ricavato delle offerte per la corsa verrà devoluto all’associazione “Ancora In Piedi – Hip Hop 4 Emilia” impegnata per la ricostruzione della Scuola Media Dante Alighieri di Sant’Agostino (FE) e della Scuola Elementare Primaria di San Carlo (frazione di Sant’Agostino), distrutte dal terremoto dello scorso maggio”._ 

Per donazioni: Ancora In Piedi ASD – Banca Credem AG. 1 Ferrara – IBAN: IT96Y0303213001010000000927\. Per maggiori informazioni, vi rimandiamo alla[ **pagina FB dell’evento**.](https://www.facebook.com/events/414607265242869/ "https://www.facebook.com/events/414607265242869/")
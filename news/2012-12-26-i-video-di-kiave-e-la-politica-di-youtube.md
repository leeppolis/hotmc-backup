---
layout: news
category: News
banner: "/assets/uploads/import.news/kiave1.jpeg"
title: "I video di Kiave (e la politica di YouTube)"
excerpt: "Bizzarro destino per gli ultimi due video di Kiave, Welcome e 11 storie. Sono infatti stati rimossi da YouTube a causa di una vicenda a dir poco paradossale: il distributore digitale, infatti, aveva sporto un reclamo perché a quanto pare i videoclip di Kiave non potevano comparire sui canali di Kiave (ovvero colui che ha [&hellip"
quote: ""
description: "Bizzarro destino per gli ultimi due video di Kiave, Welcome e 11 storie. Sono infatti stati rimossi da YouTube a causa di una vicenda a dir poco paradossale: il distributore digitale, infatti, aveva sporto un reclamo perché a quanto pare i videoclip di Kiave non potevano comparire sui canali di Kiave (ovvero colui che ha [&hellip"
keywords: ""
date: 2012-12-26T00:00:00.000+01:00
author: "Marta Blumi Tripodi"
cover: "/assets/uploads/import.news/kiave1.jpeg"
pagination:
  enabled: true

---

Bizzarro destino per gli ultimi due video di Kiave, _Welcome_ e _11 storie_. Sono infatti stati rimossi da YouTube a causa di una vicenda a dir poco paradossale: il distributore digitale, infatti, aveva sporto un reclamo perché a quanto pare i videoclip di Kiave non potevano comparire sui canali di Kiave (ovvero colui che ha scritto, interpretato, registrato e firmato le canzoni in questione): per un cavillo tecnico, non era riconosciuto come “possessore dei diritti dei brani”. Una pretesa assurda, tanto che il reclamo è stato ritirato, ma YouTube ha comunque cancellato i video incriminati, senza controllare l’esito della vicenda.

Una brutta sorpresa per il rapper, che tra l’altro aveva già accumulato 100.000 views per _Welcome_ e quasi 200.000 per _11 storie_, ora perdute (si sa, non sono certo quelle che contano per un musicista, ma purtroppo spesso contano per la stampa e i discografici: ripartire da zero vuol dire essere parecchio penalizzati). L’appello per tutti i fan è di ricominciare a condividere entrambi i video, come chiede lo stesso Kiave in una [**nota su Facebook**](https://www.facebook.com/notes/mirko-kiave/rimossi-i-video-di-welcome-e-11-storie-dal-canale-youtube-spiegazione/437867419601367 "https://www.facebook.com/notes/mirko-kiave/rimossi-i-video-di-welcome-e-11-storie-dal-canale-youtube-spiegazione/437867419601367"). E anche noi aderiamo molto volentieri.
  
  
---
layout: news
category: News
banner: "/assets/uploads/import.news/solange7.jpeg"
title: "I “parenti di”: nuovi video per Solange Knowles e Jaden Smith"
excerpt: "Comunemente si ritiene che i parenti di cantanti/attori/artisti famosi siano solo una pallida imitazione dell’originale – e la parola chiave, qui, è proprio imitazione: nessuna originalità, solo un vano tentativo di copiare il familiare più famoso. Fortunatamente, però, questo mito tende a sfatarsi un po’, soprattutto nel caso di Solange Knowles (sorella di Beyoncé) e [&hellip"
quote: ""
description: "Comunemente si ritiene che i parenti di cantanti/attori/artisti famosi siano solo una pallida imitazione dell’originale – e la parola chiave, qui, è proprio imitazione: nessuna originalità, solo un vano tentativo di copiare il familiare più famoso. Fortunatamente, però, questo mito tende a sfatarsi un po’, soprattutto nel caso di Solange Knowles (sorella di Beyoncé) e [&hellip"
keywords: ""
date: 2012-10-02T00:00:00.000+01:00
author: "Marta Blumi Tripodi"
cover: "/assets/uploads/import.news/solange7.jpeg"
pagination:
  enabled: true

---

Comunemente si ritiene che i parenti di cantanti/attori/artisti famosi siano solo una pallida imitazione dell’originale – e la parola chiave, qui, è proprio imitazione: nessuna originalità, solo un vano tentativo di copiare il familiare più famoso. Fortunatamente, però, questo mito tende a sfatarsi un po’, soprattutto nel caso di Solange Knowles (sorella di Beyoncé) e Jaden Smith (figlio di Will), che per una curiosa combinazione debuttano entrambi con un nuovo video in questi giorni.

Chiariamo subito: Solange non è neanche lontanamente dotata del talento vocale di sua sorella maggiore. La cosa buona, però, è che ne è perfettamente consapevole e ha trovato la sua strada in quel nu-soul allegro e leggero che è poi la cosa che le riesce meglio. Ha già alle spalle diversi album e numerose collaborazioni con i Chromeo, i Roots, Cee-Lo, Mark Ronson e molti altri. Il singolo _Losing you_ , uscito qualche ora fa (e scritto in collaborazione con il gruppo indie Of Montreal), anticipa il nuovo album ed è una ventata di aria fresca:

Discorso simile per Jaden, che alla tenera età di quattordici anni segue le orme del padre (come aveva già fatto la[ **sorella minore Willow**](https://hotmc.com/willow-smith-firma-per-la-roc-nation/ "http://hotmc.com/willow-smith-firma-per-la-roc-nation/")) e comincia a rappare, accantonando momentaneamente una promettente carriera di attore. Il suo primo video evidenzia una metrica tra lo swag e il chopped’n’screwed che si distanzia di tantissimo dallo stile di famiglia, ma – anche se i più tradizionalisti storcono un po’ il naso e ne predicono la fine imminente – di questi tempi piace a molti. Il suo nuovo tape, _The cool cafè_, anticipato dal video _The coolest_ debutta proprio oggi e si scarica gratuitamente da [**qui**](http://www.datpiff.com/Jaden-Smith-The-Cool-Cafe-mixtape.399393.html "http://www.datpiff.com/Jaden-Smith-The-Cool-Cafe-mixtape.399393.html"):
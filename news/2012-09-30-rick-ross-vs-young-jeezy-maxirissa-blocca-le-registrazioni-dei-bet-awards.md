---
layout: news
category: News
banner: "/assets/uploads/import.news/RickRossYoungJeezy.jpeg"
title: "Rick Ross vs Young Jeezy: maxirissa blocca le registrazioni dei BET Awards"
excerpt: "Una curiosa ondata di litigiosità sembra avere colpito la scena rap statunitense. Dopo il duello tra Fredro Starr e 50 Cent (un tempo molto amici) nel backstage degli Mtv Video Awards, dopo The Game che si imbuca senza invito al compleanno di Lil Wayne e viene violentemente cacciato fuori, ora è il turno di Rick [&hellip"
quote: ""
description: "Una curiosa ondata di litigiosità sembra avere colpito la scena rap statunitense. Dopo il duello tra Fredro Starr e 50 Cent (un tempo molto amici) nel backstage degli Mtv Video Awards, dopo The Game che si imbuca senza invito al compleanno di Lil Wayne e viene violentemente cacciato fuori, ora è il turno di Rick [&hellip"
keywords: ""
date: 2012-09-30T00:00:00.000+01:00
author: "Marta Blumi Tripodi"
cover: "/assets/uploads/import.news/RickRossYoungJeezy.jpeg"
pagination:
  enabled: true

---

Una curiosa ondata di litigiosità sembra avere colpito la scena rap statunitense. Dopo il duello tra Fredro Starr e 50 Cent (un tempo molto amici) nel backstage degli Mtv Video Awards, dopo The Game che si imbuca senza invito al compleanno di Lil Wayne e viene violentemente cacciato fuori, ora è il turno di Rick Ross e Young Jeezy, che dietro le quinte dei BET Awards hanno imbastito una tale rissa da dover sospendere le registrazioni dello show.

Non è ben chiaro che cosa abbia provocato la lite, ma pare che sia cominciata proprio quando i due artisti Def Jam stavano per salire in scena e che abbia coinvolto anche i rispettivi entourage, tanto che entrambi gli staff sono stati cacciati fuori dal teatro, mentre si cercava di riportare l’ordine in platea. La maxirissa, però, è proseguita anche nel parcheggio antistante, e sono esplosi anche diversi colpi di pistola. Testimoni oculari (tra cui Funkmaster Flex di Hot97) affermano che all’arrivo della polizia diverse persone sono state arrestate, ma per ora non si è ancora capito chi, con che accusa e perché. Non resta che rimandare alla prossima puntata di questo torneo di Tekken 3 in versione live per scoprire chi saranno i nuovi protagonisti della battaglia.
---
layout: news
category: News
banner: "/assets/uploads/import.news/ra-the-rugged-man.jpg"
title: "R.A. The Rugged Man: autobiografia in arrivo"
excerpt: "Sul sito di R.A. the Rugged Man è comparso ieri l’annuncio: l’autobiografia del rapper uscirà nel 2012, con il giornalista di Complex e New York Times Chaz Kangas come ghostwriter. Traduciamo la presentazione del progetto diffusa dallo stesso Kangas, perché vale la pena leggerla: R.A. ha vissuto una vita incredibile, tanto che sembra che tutte [&hellip"
quote: ""
description: "Sul sito di R.A. the Rugged Man è comparso ieri l’annuncio: l’autobiografia del rapper uscirà nel 2012, con il giornalista di Complex e New York Times Chaz Kangas come ghostwriter. Traduciamo la presentazione del progetto diffusa dallo stesso Kangas, perché vale la pena leggerla: R.A. ha vissuto una vita incredibile, tanto che sembra che tutte [&hellip"
keywords: ""
date: 2011-12-07T00:00:00.000+01:00
author: "Marta Blumi Tripodi"
cover: "/assets/uploads/import.news/ra-the-rugged-man.jpg"
pagination:
  enabled: true

---

Sul sito di R.A. the Rugged Man è comparso ieri l’annuncio: l’autobiografia del rapper uscirà nel 2012, con il giornalista di Complex e New York Times Chaz Kangas come ghostwriter.

Traduciamo la presentazione del progetto diffusa dallo stesso Kangas, perché vale la pena leggerla:

_R.A. ha vissuto una vita incredibile, tanto che sembra che tutte le leggende metropolitane di cui avete sentito parlare da ragazzini non solo esistano davvero, ma siano capitate tutte alla stessa persona! Se l’esistenza un rapper medio è una sorta di ottovolante con alti e bassi, quella di R.A. è un intero luna park. Considerando che ha avuto a che fare con morte, difficoltà, prostitute, rivoltosi, censura, querele e famosi beef discografici, forse la cosa più scioccante su di lui è che nessuno abbia mai pensato di raccontare la sua storia in maniera completa. O almeno, fino ad ora._

Oltre a infinite storie di violenza, accuse di abusi sessuali, pericolosa depravazione e aneddoti che coinvolgono Russell Simmons, Wu-Tang Clan, Notorious BIG, Puff Daddy, Eminem e Mobb Deep, con questa autobiografia speriamo anche di esplorare la vita familiare e privata di R.A. La vicenda dei Thorburns è uno dei più commoventi ritratti di una famiglia americana che abbia mai sentito. Dopo i problemi di suo padre in Vietnam, sono sopravvissuti a malattie, povertà e morte, eppure hanno avuto radici così forti da diventare la più stabile famiglia a pezzi di cui abbiate mai sentito parlare. Visto che suo padre è stato esposto all’Agente Arancio durante la guerra del Vietnam, la sorella di R.A., Dee-Dee, è nata incapace di parlare e camminare; il fratello Maxx è nato paralizzato e cieco. La sorella maggiore Lisa, invece, ha sposato il celebre ex Pagan e fuorilegge motorizzato, ‘One Eye’ Jay.

Ci sono davvero pochi libri sul mercato che parlano di rap, o di artisti rap, e per fin troppi di essi l’autore sta cercando di fare qualche forte affermazione di carattere sociale, oppure vuole vendervi la sua tesi di dottorato. Con l’autobiografia di R.A. spero di dipingere un ritratto accurato di una delle forze musicali più turbolente, sopravvissuta a numerose generazioni di suoi pari mantenendo una costante rilevanza nel suo genere. Senza censure o filtri, racconterà la vita di un artista rap che fa musica rap nell’industria del rap, portando una sempre più necessaria dose di Ruggedness nella vostra libreria.
---
layout: news
category: News
banner: "/assets/uploads/import.news/hikikomori-penny-wise-1024x1024.jpg"
title: "Penny Wise – Hikikomori: video"
excerpt: "L’ultimo singolo fuori dalla scuderia Do Your Thang risponde in pieno alla filosofia “un nome, un programma”: Hikikomori di Penny Wise rivela infatti i propri toni estremamente intimi ed introspettivi sin dal titolo. Quella degli hikikomori è infatti una vicenda al tempo stesso interessante, complicata e per certi versi disturbante. Si tratta del termine con [&hellip"
quote: ""
description: "L’ultimo singolo fuori dalla scuderia Do Your Thang risponde in pieno alla filosofia “un nome, un programma”: Hikikomori di Penny Wise rivela infatti i propri toni estremamente intimi ed introspettivi sin dal titolo. Quella degli hikikomori è infatti una vicenda al tempo stesso interessante, complicata e per certi versi disturbante. Si tratta del termine con [&hellip"
keywords: ""
date: 2018-02-12T00:00:00.000+01:00
author: "Riccardo Primavera"
cover: "/assets/uploads/import.news/hikikomori-penny-wise-1024x1024.jpg"
pagination:
  enabled: true

---

L’ultimo singolo fuori dalla scuderia **Do Your Thang** risponde in pieno alla filosofia “un nome, un programma”: _Hikikomori_ di **Penny Wise** rivela infatti i propri toni estremamente intimi ed introspettivi sin dal titolo. Quella degli hikikomori è infatti una vicenda al tempo stesso interessante, complicata e per certi versi disturbante. Si tratta del termine con il quale vengono indicate le persone che progressivamente iniziano a chiudersi in casa, senza più uscire o avere alcun tipo di relazioni sociali, per periodi di tempo anche molto estesi (anni, lustri, decadi). Il mezzo milione di casi in Giappone rappresenta un vero problema, ma il fenomeno sta iniziando a diffondersi anche in Italia: il giovane Penny Wise utilizza il concetto come metafora per un viaggio nei suoi pensieri, nei quali il suo io più profondo sembra isolarsi – proprio come un hikikomori.  
La delicata ma evocativa produzione di **Japan Jazz** contribuisce a rafforzare le atmosfere evocate dalle rime, lavorando di pari passo con il claustrofobico video curato da **Claudio Amendola**.
---
layout: news
category: News
banner: "/assets/uploads/import.news/rancore-640x640.jpg"
title: "Anche Rancore sarà sul palco a Sanremo 2019!"
excerpt: "Incredibile ma vero, Rancore ha appena annunciato che si unirà anche lui alla folta schiera di rapper che popoleranno il festival di Sanremo 2019: a quanto pare, infatti, parteciperà al fianco di Daniele Silvestri con la canzone Argentovivo. Inizialmente era stata annunciata come una canzone del solo Silvestri, ma leggendo tra le righe del post [&hellip"
quote: ""
description: "Incredibile ma vero, Rancore ha appena annunciato che si unirà anche lui alla folta schiera di rapper che popoleranno il festival di Sanremo 2019: a quanto pare, infatti, parteciperà al fianco di Daniele Silvestri con la canzone Argentovivo. Inizialmente era stata annunciata come una canzone del solo Silvestri, ma leggendo tra le righe del post [&hellip"
keywords: ""
date: 2019-01-18T00:00:00.000+01:00
author: "Marta Blumi Tripodi"
cover: "/assets/uploads/import.news/rancore-640x640.jpg"
pagination:
  enabled: true

---

Incredibile ma vero, Rancore ha appena annunciato che si unirà anche lui alla folta schiera di rapper che popoleranno il festival di Sanremo 2019: a quanto pare, infatti, parteciperà al fianco di Daniele Silvestri con la canzone Argentovivo. Inizialmente era stata annunciata come una canzone del solo Silvestri, ma leggendo tra le righe del post appare evidente che l’abbiano scritta insieme. Non è chiaro se Rancore sarà in gara o avrà solo un ruolo di ospite (probabile la seconda, visto che i nomi in concorso sono stati già annunciati), ma intanto ne approfittiamo per fargli un grandissimo in bocca al lupo. Questo il testo del post:

_Questo 2019 è iniziato con dei ‘bug’ del sistema intelligente e con delle notizie inaspettate._  
_Vi confesso che ho sempre sognato di collaborare con Daniele Silvestri, un cantautore e cantastorie che mi ha accompagnato da sempre, direi sin da quando ero bambino e di cui sono grande fan. Per me e’ un onore potervi annunciare che abbiamo scritto una canzone, un racconto, insieme!_  
_Non so quando uscirà ‘ARGENTOVIVO’, ma sono certo che lo ascolterete molto presto._  
_E’ accaduto tutto rapidamente e in maniera improvvisa, è nato un brano così speciale da farmi venire i brividi ad ogni ascolto e sono felice di salire con Daniele sul palco dell’Ariston in questa edizione del Festival di Sanremo!_

_Direi di allacciarsi le cinture e di tirare su lo schienale perché tra poco inizia il viaggio!_
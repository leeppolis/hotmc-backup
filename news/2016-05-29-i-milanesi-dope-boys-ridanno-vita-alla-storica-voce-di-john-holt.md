---
layout: news
category: News
banner: "/assets/uploads/import.news/Dope-Boys.jpg"
title: "I milanesi Dope Boys ridanno vita alla storica voce di John Holt"
excerpt: "I Dope Boys sono un team di dj e producer formato nel 2011 a Milano da Chaka e Beccomann a cui, nel 2013, si è aggiunto Mr. Ketra (già membro dei BoomDaBash e multiplatinum producer insieme a Takagi, con cui ha prodotto varie hit). Il trio ha suonato in decine di club milanesi e ha [&hellip"
quote: ""
description: "I Dope Boys sono un team di dj e producer formato nel 2011 a Milano da Chaka e Beccomann a cui, nel 2013, si è aggiunto Mr. Ketra (già membro dei BoomDaBash e multiplatinum producer insieme a Takagi, con cui ha prodotto varie hit). Il trio ha suonato in decine di club milanesi e ha [&hellip"
keywords: ""
date: 2016-05-29T00:00:00.000+01:00
author: "Haile Anbessa"
cover: "/assets/uploads/import.news/Dope-Boys.jpg"
pagination:
  enabled: true

---

I Dope Boys sono un team di dj e producer formato nel 2011 a Milano da Chaka e Beccomann a cui, nel 2013, si è aggiunto Mr. Ketra (già membro dei BoomDaBash e multiplatinum producer insieme a Takagi, con cui ha prodotto varie hit).

Il trio ha suonato in decine di club milanesi e ha partecipato a eventi di rilievo – come Milano Calibro Kobe o RRRIOT, come resident – e, a inizio 2015, ha pubblicato L’EP Milaan Calling, una miscela sonora di trap, moombahton, reggae ed EDM con featuring nazionali come BiggieBash (dei BoomDaBash) o Viktor Kwality (LN Ripley) e internazionali come i giamaicani Mr. Lexx a.k.a. Lexus e Suku (Ward 21).

Thieves in the Night è il nuovo singolo firmato Dope Boys, una rielaborazione in chiave moderna di una registrazione di John Holt prodotta in origine per un brano del sound system General Palma. Jonh Holt, cantante giamaicano scomparso nel 2014, ha segnato la storia firmando vari pezzi tra cui Police in Helicopter e Man Next Door, brano rifatto, tra gli altri, da UB40 e Massive Attack.

Thieves in the Night è disponibile in free download sulla pagina ufficiale Soundcloud dei Dope Boys:  
---
layout: news
category: News
banner: "/assets/uploads/import.news/flying-lotus-mf-doom-mask-of-the-north-star-album-715x715.jpg"
title: "Il disco di MF Doom e Flying Lotus era un pesce d’aprile (o no?)"
excerpt: "I pesci d’aprile possono essere insidiosi (vedi il nostro di ieri, che parlava di una reunion dei Sangue Misto per un album intitolato Non siamo più quelli di SXM a cui hanno abboccato anche molti insospettabili: era uno scherzone, gente, ci spiace!). Ce n’è uno, però, che ha fatto il giro del mondo: quello postato ieri da [&hellip"
quote: ""
description: "I pesci d’aprile possono essere insidiosi (vedi il nostro di ieri, che parlava di una reunion dei Sangue Misto per un album intitolato Non siamo più quelli di SXM a cui hanno abboccato anche molti insospettabili: era uno scherzone, gente, ci spiace!). Ce n’è uno, però, che ha fatto il giro del mondo: quello postato ieri da [&hellip"
keywords: ""
date: 2015-04-02T00:00:00.000+01:00
author: "Marta Blumi Tripodi"
cover: "/assets/uploads/import.news/flying-lotus-mf-doom-mask-of-the-north-star-album-715x715.jpg"
pagination:
  enabled: true

---

[](https://hotmc.com/wp-content/uploads/2015/04/flying-lotus-mf-doom-mask-of-the-north-star-album-715x715.jpg)

I pesci d’aprile possono essere insidiosi (vedi il nostro di ieri, che parlava di una reunion dei Sangue Misto per un album intitolato _Non siamo più quelli di SXM_ a cui hanno abboccato anche molti insospettabili: era uno scherzone, gente, ci spiace!). Ce n’è uno, però, che ha fatto il giro del mondo: quello postato ieri da Factmag, che ha pubblicato la notizia di un album collaborativo tra MF Doom e Flying Lotus, di cui avevano anche segnalato titolo, ovvero _Mask of the north star_, copertina – quella che vedete qui sopra – e tracklist, con tanto di ospiti tra cui El-P, Jneiro Jarel, Thom Yorke, Thundercat e tanti altri.

Subito ripreso da tutti i principali magazine musicali, è stato però smentito oggi da Flying Lotus, che ha twittato così: “Sarebbe stata una bella cosa, e forse un giorno non sarà soltanto un pesce d’aprile”. E poi ancora: “Mi ci sono voluti otto anni per ottenere una strofa da MF Doom. Un album intero? Non credo proprio”. E infine: “Magari potreste lanciare una raccolta fondi su Kickstarter!”. E qualcuno li ha presi in parola, lanciando una [**petizione su Change.org**](https://www.change.org/p/flying-lotus-mf-doom-collab-on-a-mixtape?just%5Fcreated=true "https://www.change.org/p/flying-lotus-mf-doom-collab-on-a-mixtape?just_created=true"). Tanto che in molti hanno pensato che si trattasse di una trovata pubblicitaria per lanciare effettivamente un progetto dei due artisti insieme, perché la copertina sembra fatta fin troppo bene per essere un fake. Il mistero non è stato ancora svelato, comunque: vi terremo aggiornati. Nel frattempo rassegnatevi, la reunion dei Sangue Misto non avverrà!
---
layout: news
category: News
banner: "/assets/uploads/import.news/d5301177_480x500_scaled_cropp.jpg"
title: "DMX combatterà contro George Zimmerman"
excerpt: "Gli americani sono pazzi, questo di sapeva, ma questa notizia ha davvero dell’incredibile: DMX prenderà parte a un incontro di boxe con George Zimmerman. Per quelli che non lo sapessero, George Zimmerman è il vigilante ispanico che il 26 febbraio del 2012 uccise il 17enne afroamericano Trayvon Martin in Florida, scatenando proteste delle comunità nere [&hellip"
quote: ""
description: "Gli americani sono pazzi, questo di sapeva, ma questa notizia ha davvero dell’incredibile: DMX prenderà parte a un incontro di boxe con George Zimmerman. Per quelli che non lo sapessero, George Zimmerman è il vigilante ispanico che il 26 febbraio del 2012 uccise il 17enne afroamericano Trayvon Martin in Florida, scatenando proteste delle comunità nere [&hellip"
keywords: ""
date: 2014-02-05T00:00:00.000+01:00
author: "Pietro Mantovani"
cover: "/assets/uploads/import.news/d5301177_480x500_scaled_cropp.jpg"
pagination:
  enabled: true

---

[](https://hotmc.com/dmx-combattera-contro-george-zimmerman/d5301177%5F480x500%5Fscaled%5Fcropp/)

Gli americani sono pazzi, questo di sapeva, ma questa notizia ha davvero dell’incredibile: DMX prenderà parte a un incontro di boxe con George Zimmerman. Per quelli che non lo sapessero, George Zimmerman è il vigilante ispanico che il 26 febbraio del 2012[ uccise il 17enne afroamericano Trayvon Martin](http://www.ilfattoquotidiano.it/2012/03/23/ragazzo-colore-ucciso-florida-guardia-armata-perche-indossava-capuccio/199595/) in Florida, scatenando proteste delle comunità nere in tutti gli Stati Uniti. Zimmerman [venne in seguito assolto](http://www.ilfattoquotidiano.it/2013/07/14/usa-uccise-17enne-nero-assolto-zimmerman-proteste-in-tutto-paese/655469/) dalle accuse di omicidio di secondo grado e omicidio colposo per aver agito per legittima difesa (la s_tand your ground self-defense law_, stabilisce che una persona può usare la forza quando c’è un ragionevolesospetto di minaccia alla propria vita, senza prima fare un passo indietro e avvertire l’assalitore).

Ebbene, George Zimmerman qualche tempo fa ha firmato un contratto con Damon Feldman, famoso promotore di incontri di boxe tra celebrità. Feldman ha poi scelto DMX come ideale oppositore dell’ex vigilante (la lista di candidati era piuttosto lunga). DMX ha dichiarato a TMZ che si batterà in nome di “ogni persona di colore a cui è stato fatto del male in questo sistema… Lo pesterò a sangue. Infrangerò ogni regola della boxe per essere sicuro di dargli una lezione”. L’incontro avrà luogo il 1° marzo. Gli americani sono pazzi.
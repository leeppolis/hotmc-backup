---
layout: news
category: News
banner: "/assets/uploads/import.news/Rick-Rubio.jpg"
title: "Rick Rubin produrrà il nuovo album di Jovanotti?"
excerpt: "  Trent’anni fa una notizia del genere sarebbe stata considerata quasi un’eresia: il fondatore della Def Jam, che da sempre è uno dei produttori più quotati nell’hip hop e non solo, impegnato sull’album di un artista italiano che per un decennio è stato accusato di “sputtanare” il rap in maniera utilitaristica. Eppure c’è chi lo [&hellip"
quote: ""
description: "  Trent’anni fa una notizia del genere sarebbe stata considerata quasi un’eresia: il fondatore della Def Jam, che da sempre è uno dei produttori più quotati nell’hip hop e non solo, impegnato sull’album di un artista italiano che per un decennio è stato accusato di “sputtanare” il rap in maniera utilitaristica. Eppure c’è chi lo [&hellip"
keywords: ""
date: 2017-08-02T00:00:00.000+01:00
author: "Marta Blumi Tripodi"
cover: "/assets/uploads/import.news/Rick-Rubio.jpg"
pagination:
  enabled: true

---

Trent’anni fa una notizia del genere sarebbe stata considerata quasi un’eresia: il fondatore della Def Jam, che da sempre è uno dei produttori più quotati nell’hip hop e non solo, impegnato sull’album di un artista italiano che per un decennio è stato accusato di “sputtanare” il rap in maniera utilitaristica. Eppure c’è chi lo dà già per certo: Rick Rubin sarebbe al lavoro sul nuovo album di Jovanotti. Lo segnala [**il Quotidiano Nazionale**](http://www.quotidiano.net/magazine/showbiz/jovanotti-1.3299504) (che potrebbe essere una fonte più che attendibile considerando che è il giornale più letto della Toscana, dove Jovanotti vive da sempre), spiegando che i due entreranno in studio tra qualche giorno. Questa nuova collaborazione avrebbe interrotto quella storica tra Jovanotti e Michele Canova Iorfida, produttore italiano quotatissimo in ambiente major (ha lavorato, tra gli altri, con Tiziano Ferro, Fabri Fibra, Nina Zilli, Eros Ramazzotti, Biagio Antonacci, Baby K, Marco Mengoni, Francesco Renga…) e produttore di Jovanotti dal 2005 al 2015\. Per ora i diretti interessati non hanno né confermato né smentito la notizia.

**AGGIORNAMENTO AL 13/09/2017:** Jovanotti ha confermato, con un [**post**](https://www.facebook.com/lorenzo.jovanotti.cherubini/photos/a.137516759321.109128.45633819321/10155676031954322/?type=3&theater) e con la foto che vedete qui sopra, di essere al lavoro insieme a Rick Rubin per la produzione del nuovo album, fuori l’1 dicembre. “Mi ricordo una volta molti anni fa un giornalista mi domandò quale fosse la mia collaborazione dei sogni. Risposi ‘Ti dirò quella impossibile ma sognare è lecito, quindi senza dubbio direi Rick Rubin. Essere prodotto da Rubin'” ha dichiarato. “I pianeti si sono messi in fila, sarebbe troppo lungo qui da raccontare il viaggio che mi ha portato alla possibilità di sedermi un pomeriggio di qualche mese fa davanti alle casse nello studio di Rick Rubin a sentire i miei demo seduto di fianco a lui. Qualche giorno dopo l’ascolto e la chiacchierata ho ricevuto la sua mail in cui mi diceva che ci stava, ‘iniziamo’ mi ha detto, divertiamoci”.
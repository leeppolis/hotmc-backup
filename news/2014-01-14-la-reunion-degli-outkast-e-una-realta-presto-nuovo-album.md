---
layout: news
category: News
banner: "/assets/uploads/import.news/outkast1.jpg"
title: "La reunion degli Outkast è una realtà, presto nuovo album"
excerpt: "In questi giorni gli Outkast sono sulla bocca di tutti, spesso a sproposito. Ma andiamo con ordine: da quando è stato annunciato che avrebbero fatto da headliner al Coachella, si sono scatenate reazioni di due tipi. La prima: entusiasmo, lacrime, commozione. La seconda (che purtroppo, visto il pubblico giovanissimo e alle volte superficialotto del festival [&hellip"
quote: ""
description: "In questi giorni gli Outkast sono sulla bocca di tutti, spesso a sproposito. Ma andiamo con ordine: da quando è stato annunciato che avrebbero fatto da headliner al Coachella, si sono scatenate reazioni di due tipi. La prima: entusiasmo, lacrime, commozione. La seconda (che purtroppo, visto il pubblico giovanissimo e alle volte superficialotto del festival [&hellip"
keywords: ""
date: 2014-01-14T00:00:00.000+01:00
author: "Marta Blumi Tripodi"
cover: "/assets/uploads/import.news/outkast1.jpg"
pagination:
  enabled: true

---

[](https://hotmc.com/la-reunion-degli-outkast-e-una-realta-presto-nuovo-album/outkast1/)

In questi giorni gli Outkast sono sulla bocca di tutti, spesso a sproposito. Ma andiamo con ordine: da quando è stato annunciato che avrebbero fatto da headliner al Coachella, si sono scatenate reazioni di due tipi. La prima: entusiasmo, lacrime, commozione. La seconda (che purtroppo, visto il pubblico giovanissimo e alle volte superficialotto del festival in questione, è stata la più frequente): “Chi sono gli Outkast? Ah sì, quelli di _Hey ya_. Gli organizzatori del Coachella devono essere pazzi, a scegliere una band che ha fatto una sola canzone in tutta la loro carriera!”. Sfortunatamente è stato già cancellato, ma era stato aperto [**un divertentissimo Tumblr dal titolo “Who is Outkast?”**](http://www.salon.com/2014/01/11/america%5Fhas%5Fapparently%5Fforgotten%5Foutkast%5Fpartner/ "http://www.salon.com/2014/01/11/america_has_apparently_forgotten_outkast_partner/") che raccoglieva i commenti più pazzeschi e deprimenti in materia.

Fortunatamente Andre3000 e BigBoi non si sono lasciati scoraggiare dall’ignoranza del pubblico di oggi, e hanno annunciato che festeggeranno il ventennale della loro carriera con un tour di 40 date nei festival di tutto il mondo: la lista completa delle date, purtroppo, non è ancora disponibile. E’ disponibile però un’indiscrezione fornita da Queen Latifah che, incredibile ma vero, un tempo era la loro manager: ha spiegato che negli ultimi tempi sono stati in “fase relax” e si sono dedicati soprattutto al cinema proprio per raccogliere le energie necessarie a intraprendere il loro prossimo progetto, ovvero un vero e proprio album insieme. Ricordiamo che l’ultimo lavoro targato Outkast, _Idlewild_, risale al lontano 2006.
---
layout: news
category: News
banner: "/assets/uploads/import.news/jayz.jpg"
title: "Nuove rivelazioni sulla rissa Jay-Z vs Solange in ascensore"
excerpt: "Senz’altro non vi è sfuggito il video postato da TMZ ieri: rubato grazie alla telecamera di sorveglianza dell’ascensore di un albergo, mostrava Solange Knowles, sorella di Beyoncé, impegnata a picchiare Jay-Z sotto gli occhi della stessa Beyoncé e di un perplesso bodyguard. Essendo il video privo di audio, non ci è dato di sapere cos’ha [&hellip"
quote: ""
description: "Senz’altro non vi è sfuggito il video postato da TMZ ieri: rubato grazie alla telecamera di sorveglianza dell’ascensore di un albergo, mostrava Solange Knowles, sorella di Beyoncé, impegnata a picchiare Jay-Z sotto gli occhi della stessa Beyoncé e di un perplesso bodyguard. Essendo il video privo di audio, non ci è dato di sapere cos’ha [&hellip"
keywords: ""
date: 2014-05-13T00:00:00.000+01:00
author: "Marta Blumi Tripodi"
cover: "/assets/uploads/import.news/jayz.jpg"
pagination:
  enabled: true

---

[](https://hotmc.com/wp-content/uploads/2014/05/jayz.jpg)

Senz’altro non vi è sfuggito il video postato da TMZ ieri: rubato grazie alla telecamera di sorveglianza dell’ascensore di un albergo, mostrava Solange Knowles, sorella di Beyoncé, impegnata a picchiare Jay-Z sotto gli occhi della stessa Beyoncé e di un perplesso bodyguard.

Essendo il video privo di audio, non ci è dato di sapere cos’ha detto Jigga per fare infuriare così tanto la cognata. Il celebre sito di gossip Page Six, però, ha sguinzagliato le sue spie e ha ricostruito gli eventi della serata, e noi – che siamo curiosi come delle scimmie – ve li riportiamo. In sostanza tutta la famigliola si era riunita a New York per partecipare al MET Gala. Durante la serata pare che Solange si sia sbronzata pesantemente, tanto che aveva già attaccato lite con un’altra invitata, la stilista Rachel Roy. Già in sala Beyoncé sarebbe intervenuta a dividere la sorella e l’altra litigante, la quale avrebbe pronunciato ad alta voce la frase “Qual è il vostro problema?”, seguita dalla piccata risposta di B: “Non ti azzardare a parlare così a mia sorella!”.

A questo punto il terzetto ha lasciato il party, che si svolgeva all’ultimo piano di un albergo, e ha preso l’ascensore per tornare alla limousine. Jay-Z ha detto qualcosa a Solange, la quale è scattata come una molla e ha cominciato ad aggredirlo a calci e pugni, trattenuta dal bodyguard che, per evitare che la rissa proseguisse nella lobby sotto gli occhi di tutti, ha bloccato l’ascensore tra un piano e l’altro. Arrivati finalmente a terra, hanno cercato di darsi un contegno e fingere che nulla fosse successo (la foto che vedete qui sopra è stata scattata proprio all’uscita dell’albergo, pochi minuti dopo), ma Jay-Z era talmente infuriato che ha fatto chiamare un’altra macchina ed è tornato a casa da solo. Per ora non ci sono commenti dagli uffici stampa di nessuno dei tre.
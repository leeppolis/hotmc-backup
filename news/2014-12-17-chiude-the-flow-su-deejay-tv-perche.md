---
layout: news
category: News
banner: "/assets/uploads/import.news/mixup-600x401.jpg"
title: "Chiude The Flow su Deejay Tv: perché?"
excerpt: "Sulla pagina Facebook ufficiale del programma, oggi, è comparso un comunicato che annuncia la chiusura di The Flow: quella di questa settimana sarà l’ultima puntata. In molti hanno pensato che questo sia un segnale del fatto che l’hype del rap italiano sta calando agli occhi dei media, e quindi è inutile conservare una trasmissione di [&hellip"
quote: ""
description: "Sulla pagina Facebook ufficiale del programma, oggi, è comparso un comunicato che annuncia la chiusura di The Flow: quella di questa settimana sarà l’ultima puntata. In molti hanno pensato che questo sia un segnale del fatto che l’hype del rap italiano sta calando agli occhi dei media, e quindi è inutile conservare una trasmissione di [&hellip"
keywords: ""
date: 2014-12-17T00:00:00.000+01:00
author: "Marta Blumi Tripodi"
cover: "/assets/uploads/import.news/mixup-600x401.jpg"
pagination:
  enabled: true

---

[](https://hotmc.com/wp-content/uploads/2013/06/mixup.jpg)

Sulla pagina Facebook ufficiale del programma, oggi, è comparso un comunicato che annuncia la chiusura di The Flow: quella di questa settimana sarà l’ultima puntata. In molti hanno pensato che questo sia un segnale del fatto che l’hype del rap italiano sta calando agli occhi dei media, e quindi è inutile conservare una trasmissione di quel tipo su una rete generalista. Quello che non è specificato nel comunicato, però, è che la trasmissione non chiude per questioni di merito, ma perché l’intera Deejay Tv subirà una radicale ristrutturazione, che sta mettendo in dubbio molte altre realtà più che consolidate del network: il rap italiano, insomma, non c’entra proprio nulla. Cogliamo l’occasione per salutare l’intero staff di The Flow e per augurare loro un grande in bocca al lupo per il futuro.

Ecco il comunicato:

_Venerdì sarà l’ultima puntata di The Flow, l’ultima puntata di sempre._  
  
_Sono stati 3 anni molto intensi, di grandi sforzi e di grandi soddisfazioni, dove tutta la scena italiana mainstream ed undergrond è passata a trovarci, creando dei momenti memorabili; passare da The Flow, per quasi tutti, era diventato un rito, un classico, ogni volta che doveva uscire un disco importante._  
_E’ stato un onore poter portare a casa vostra tantissime voci, alcune conosciute ed altre no, e raccontarvi quello che succedeva sulla scena giorno per giorno._

Vogliamo ringraziare il mondo Deejay per averci dato questa opportunità bellissima, tutti coloro che hanno lavorato su questo progetto nel corso delle varie stagioni (i tecnici, i costumisti, i truccatori, i social media manager) e tutta la redazione di Occupy, amici e compagni di banco meravigliosi.  
Ovviamente dobbiamo ringraziare Alioscia Bisceglia per la direzione artistica ed il nostro conduttore Marco Mix, che abbiamo visto crescere sul nostro schermo professionalmente ed umanamente; ti sei guadagnato tutto da solo e siamo sicuri che hai di fronte grandi cose!

Soprattutto vogliamo ringraziare voi che ci avete seguito, ci avete criticato, ci avete supportato; in 3 anni ci avete dato davvero tante grandi soddisfazioni!

Insomma, noi da Gennaio non ci saremo più, ma speriamo ci sia sempre più spazio per il rap anche qui in Italia.
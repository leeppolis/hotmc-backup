---
layout: news
category: News
banner: "/assets/uploads/import.news/qtip-7761046.jpg"
title: "Q-Tip: qualche novità sul nuovo album"
excerpt: "In realtà “qualche novità” è un’iperbole, perché le vere notizie sono due, e pure abbastanza scarne. La prima è che c’è finalmente un titolo per il nuovo album di Q-Tip in uscita per G.O.O.D. Music, ed è The last Zulu. La seconda è che, interrogato sulle sonorità del disco (comprensibilmente i fan erano preoccupati, visto [&hellip"
quote: ""
description: "In realtà “qualche novità” è un’iperbole, perché le vere notizie sono due, e pure abbastanza scarne. La prima è che c’è finalmente un titolo per il nuovo album di Q-Tip in uscita per G.O.O.D. Music, ed è The last Zulu. La seconda è che, interrogato sulle sonorità del disco (comprensibilmente i fan erano preoccupati, visto [&hellip"
keywords: ""
date: 2012-10-06T00:00:00.000+01:00
author: "Marta Blumi Tripodi"
cover: "/assets/uploads/import.news/qtip-7761046.jpg"
pagination:
  enabled: true

---

In realtà “qualche novità” è un’iperbole, perché le vere notizie sono due, e pure abbastanza scarne. La prima è che c’è finalmente un titolo per il nuovo album di Q-Tip in uscita per G.O.O.D. Music, ed è _The last Zulu_. La seconda è che, interrogato sulle sonorità del disco (comprensibilmente i fan erano preoccupati, visto che le sonorità dell’etichetta di Kanye West sono piuttosto lontane da quelle degli ex ATCQ), Tip ha risposto che Kanye gli ha lasciato assolutamente mano libera e che il progetto sarà coerente con il suo solito stile: le parole esatte sono state “Sarà un album boom-bap, tagliente, street e pieno di riflessioni”.

Nel frattempo, Tip ha anche pregato i fan di lanciare una campagna online per convincere Busta Rhymes a trasformare il loro featuring, _I want to thank you_, nel suo prossimo singolo (attualmente la canzone non è ancora uscita, ma il diretto interessato la definisce un capolavoro). Per aderire, potete mandare un tweet [**direttamente a BusaBuss**](https://twitter.com/BusaBusss "https://twitter.com/BusaBusss").
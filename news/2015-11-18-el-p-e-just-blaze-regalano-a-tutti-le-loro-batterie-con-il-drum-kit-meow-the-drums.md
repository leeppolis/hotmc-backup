---
layout: news
category: News
banner: "/assets/uploads/import.news/meow-the-drums-640x640.jpg"
title: "El-P e Just Blaze regalano a tutti le loro batterie con il drum kit Meow the Drums"
excerpt: "Quella di Run the Jewels sembra ormai una saga infinita; dopo Run the Jewels 2 c’è stato l’ormai celeberrimo Meow the Jewelz, un remake realizzato per beneficenza in cui i campioni e i suoni dei beat venivano sostituiti da miagolii e fusa di gattini, e ora arriva anche Meow the Drums. Che non è propriamente [&hellip"
quote: ""
description: "Quella di Run the Jewels sembra ormai una saga infinita; dopo Run the Jewels 2 c’è stato l’ormai celeberrimo Meow the Jewelz, un remake realizzato per beneficenza in cui i campioni e i suoni dei beat venivano sostituiti da miagolii e fusa di gattini, e ora arriva anche Meow the Drums. Che non è propriamente [&hellip"
keywords: ""
date: 2015-11-18T00:00:00.000+01:00
author: "Marta Blumi Tripodi"
cover: "/assets/uploads/import.news/meow-the-drums-640x640.jpg"
pagination:
  enabled: true

---

[](https://hotmc.com/wp-content/uploads/2015/11/meow-the-drums.jpg)

Quella di Run the Jewels sembra ormai una saga infinita; dopo Run the Jewels 2 c’è stato l’ormai celeberrimo Meow the Jewelz, un remake realizzato per beneficenza in cui i campioni e i suoni dei beat venivano sostituiti da miagolii e fusa di gattini, e ora arriva anche Meow the Drums. Che non è propriamente un album, ma un regalo di Natale in anticipo che El-P, insieme a Just Blaze, ha voluto fare a tutti i suoi fan: sostanzialmente si tratta di tutte le batterie che usano nelle loro produzioni fin dai primi anni ’00, in free download e a disposizione di chiunque voglia utilizzarle (secondo alcune fonti si tratterebbero di batterie prevalentemente usate da Blaze: se c’è qualche lettore beatmaker in grado di distinguerle, faccia un favore a tutta la collettività e ci dica a chi appartengono quei rullanti!). E pare che altro materiale in regalo arriverà presto. Si scarica da **[qui](http://www.daylightcurfew.com/collections/run-the-jewels-collection)**.

I due hanno voluto accompagnare questo fantastico dono con un messaggio ai fan: _“Grazie a tutti coloro che hanno reso Meow the Jewels un successo. Per chi non fosse al corrente delle puntate precedenti, ho promesso di contribuire a una versione remix se il progetto Meow the Jewels fosse stato finanziato, e come bonus ci metto anche una buona quantità delle batterie che uso ormai come sigillo di garanzia fin dalla prima metà degli anni 2000\. Per favore, tenete conto del fatto che sono versioni raw e relativamente poco processate: sono file che escono direttamente dal mio MPC (ecco perché ci ho messo così tanto a tirarmele giù e a farvele avere). Detto questo, nella maggior parte dei casi non vi succederà di premere un pad e esclamare ‘OMIODDIO, E’ LO SNARE DI QUESTO E DI QUELL’ALTRO PEZZO!!!’ (anche se ogni tanto vi capiterà). Ho usato un sacco di layer, compressori, equalizzatori e tecniche di mixaggio per fare in modo che queste batterie suonassero come quelle che conoscete e amate tutti. Godetevi questo punto di partenza, e buon drumming! PS: questo è solo l’inizio, restate sintonizzati su Splice.com per molto altro ancora!”._
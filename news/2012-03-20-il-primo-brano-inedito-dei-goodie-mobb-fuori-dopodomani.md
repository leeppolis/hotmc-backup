---
layout: news
category: News
banner: "/assets/uploads/import.news/1162869-Goodie-Mob-2010-617x409-600x397.jpg"
title: "Il primo brano inedito dei Goodie Mobb fuori dopodomani"
excerpt: "Qualche novità tangibile, finalmente, riguardo al nuovo album dei Goodie Mob. Innanzitutto, ottime notizie: settimana prossima debutterà la prima canzone estratta, nonché il primo inedito vero e proprio in quasi dieci anni, che diventerà anche la colonna sonora ufficiale della stagione NBA. Non si conosce ancora né il titolo né l’effettiva portata del brano, ma [&hellip"
quote: ""
description: "Qualche novità tangibile, finalmente, riguardo al nuovo album dei Goodie Mob. Innanzitutto, ottime notizie: settimana prossima debutterà la prima canzone estratta, nonché il primo inedito vero e proprio in quasi dieci anni, che diventerà anche la colonna sonora ufficiale della stagione NBA. Non si conosce ancora né il titolo né l’effettiva portata del brano, ma [&hellip"
keywords: ""
date: 2012-03-20T00:00:00.000+01:00
author: "Marta Blumi Tripodi"
cover: "/assets/uploads/import.news/1162869-Goodie-Mob-2010-617x409-600x397.jpg"
pagination:
  enabled: true

---

Qualche novità tangibile, finalmente, riguardo al nuovo album dei Goodie Mob. Innanzitutto, ottime notizie: settimana prossima debutterà la prima canzone estratta, nonché il primo inedito vero e proprio in quasi dieci anni, che diventerà anche la colonna sonora ufficiale della stagione NBA. Non si conosce ancora né il titolo né l’effettiva portata del brano, ma Cee-Lo l’ha definito un pezzo “molto afroamericano, che secondo noi è un ottimo punto di partenza” durante un’intervista radiofonica all’emittente Sirius FM.

Cee-Lo ha inoltre dichiarato che ci sono già circa 15 brani pronti e registrati. “Stiamo cercando soprattutto di riprendere le fila del discorso, per ora, perché siamo stati separati a lungo e, come se non bastasse, noi tutti viviamo tuttora lontani: metà del gruppo è a New York, l’altra metà è ancora ad Atlanta. Abbiamo bisogno di passare del tempo insieme, soprattutto”. Riguardo alla data di uscita, non ha voluto dare un’indicazione precisa: ha detto che molto dipenderà da come il pubblico accoglierà i primi leak, ma che lui si fida della sensazione che gli danno questi primi quindici brani, che è più che positiva.
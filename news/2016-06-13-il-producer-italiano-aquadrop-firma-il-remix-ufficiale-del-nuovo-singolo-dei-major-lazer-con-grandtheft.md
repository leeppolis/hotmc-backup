---
layout: news
category: News
banner: "/assets/uploads/import.news/major.png"
title: "Il producer italiano Aquadrop firma il remix ufficiale del nuovo singolo dei Major Lazer con Grandtheft"
excerpt: "Major Lazer è un progetto dance americano dal successo planetario, noto per aver unito i mondi dell’elettronica bass e della dancehall: il singolo “Lean On” del 2015 è stato uno dei più grandi successi musicali degli ultimi anni, basti pensare che al momento detiene il record assoluto per il numero di play in streaming su [&hellip"
quote: ""
description: "Major Lazer è un progetto dance americano dal successo planetario, noto per aver unito i mondi dell’elettronica bass e della dancehall: il singolo “Lean On” del 2015 è stato uno dei più grandi successi musicali degli ultimi anni, basti pensare che al momento detiene il record assoluto per il numero di play in streaming su [&hellip"
keywords: ""
date: 2016-06-13T00:00:00.000+01:00
author: "Haile Anbessa"
cover: "/assets/uploads/import.news/major.png"
pagination:
  enabled: true

---

  
**Major Lazer** è un progetto dance americano dal successo planetario, noto per aver unito i mondi dell’elettronica bass e della dancehall: il singolo _“Lean On”_ del 2015 è stato uno dei più grandi successi musicali degli ultimi anni, basti pensare che al momento detiene il record assoluto per il numero di play in streaming su Spotify.

Dopo l’album _“Peace is the mission”_ del 2015, a marzo viene pubblicato in free download il singolo **_“Number One”_** realizzato insieme a Grandtheft, che in un mese supera il milione di play su Soundcloud.  
Il producer italiano **Aquadrop** ha realizzato il remix ufficiale del singolo che viene pubblicato da Good Enuff, la nuova sub label della Mad Decent di **Diplo**, fondatore del progetto Major Lazer nonchè recente vincitore di due Grammy.

Aquadrop non è nuovo a collaborazioni con la label di Diplo: negli ultimi due anni infatti ha già confezionato quattro release per Mad Decent, affermandosi come il producer italiano di riferimento per la trap e la bass music.  
La release prestigiosa per i Major Lazer arriva dopo un 2015 ricco di soddisfazioni: oltre alle release su Mad Decent, ha incasellato remix ufficiali per artisti italiani come Jovanotti, Club Dogo, Madman e Gemitaiz; placement in spot pubblicitari di Forever 21 (con Iggy Azalea), T-Mobile e Go Pro; dj set prestigiosi come quelli su BBC Radio 1Xtra, a San Siro in apertura a Jovanotti e un club tour insieme al rapper Madman; il supporto di artisti come Skrillex, Baauer e Diplo che suonano regolarmente i suoi brani all’interno dei loro dj set.

Aquadrop fa parte di **Doner Music**, label e management fondata da Big Fish che si pone come polo artistico e gestionale di riferimento per la bass music italiana con ambizioni internazionali.
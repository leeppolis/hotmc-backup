---
layout: news
category: News
banner: "/assets/uploads/import.news/Hellmuzik-07.05.2017-Hell-Raton-Luca-G-3-640x640.jpg"
title: "Welcome to Hellmuzik: il nuovo progetto di Hell Raton, tra musica e beneficenza"
excerpt: "La nuova creatura di Hell Raton si chiama Hellmuzik e avevamo già avuto occasione di parlarvene, ma il debutto ufficiale arriva solo in questi giorni, grazie anche a un sito che raccoglierà tutte le iniziative legate al progetto. Che, tra l’altro, riesce ad andare controcorrente in più di un senso: riaprendo le porte alla drum’n’bass, [&hellip"
quote: ""
description: "La nuova creatura di Hell Raton si chiama Hellmuzik e avevamo già avuto occasione di parlarvene, ma il debutto ufficiale arriva solo in questi giorni, grazie anche a un sito che raccoglierà tutte le iniziative legate al progetto. Che, tra l’altro, riesce ad andare controcorrente in più di un senso: riaprendo le porte alla drum’n’bass, [&hellip"
keywords: ""
date: 2017-05-08T00:00:00.000+01:00
author: "Marta Blumi Tripodi"
cover: "/assets/uploads/import.news/Hellmuzik-07.05.2017-Hell-Raton-Luca-G-3-640x640.jpg"
pagination:
  enabled: true

---

La nuova creatura di Hell Raton si chiama Hellmuzik e avevamo già avuto occasione di parlarvene, ma il debutto ufficiale arriva solo in questi giorni, grazie anche a un sito che raccoglierà tutte le iniziative legate al progetto. Che, tra l’altro, riesce ad andare controcorrente in più di un senso: riaprendo le porte alla drum’n’bass, e a tutta la musica elettronica (soprattutto quella esotica, che va al di là dell’Europa e degli Usa) fondata sulla bass culture e, soprattutto, dando una svolta decisamente etica a quello che per molti era solo un sound desueto.

“Se c’è una cosa che ho appreso dall’ambiente drum’n’bass, che frequento da quando sono adolescente, è il concetto di charity” spiega il diretto interessato. Nella maggioranza delle feste di questa cultura ci sono banchetti dedicati alla beneficenza, che supportano progetti di vario tipo, dall’ecosostenibilità al sociale passando per gli aiuti umanitari, anche per vicende comuni. Hellmuzik ha tra i suoi intenti quello di operare nel sociale, sensibilizzando le persone attraverso la buona musica”. Buona musica che non si limita a essere interessante per una sola generazione, come spesso accade di questi tempi: “Un ventenne ha dimostrato a un quarantenne che uno dei ritmi degli anni ’90 è quanto mai vivo e in salute, anche in Italia” racconta Luca Gricinella, braccio destro di Hell Raton in questa avventura. Potete trovare più info sul progetto [**qui**](http://www.hellmuzik.com/wellcome-to-hellmuzik/).
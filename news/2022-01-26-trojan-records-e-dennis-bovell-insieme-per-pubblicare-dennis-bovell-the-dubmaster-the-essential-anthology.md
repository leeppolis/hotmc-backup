---
layout: news
category: News
banner: "/assets/uploads/import.news/unnamed-9-640x640.jpg"
title: "Trojan Records e Dennis Bovell insieme per pubblicare Dennis Bovell – The DuBMASTER: The Essential Anthology"
excerpt: "Trojan Records annuncia oggi i dettagli della nuova partnership con il leggendario multi-strumentista, artista e produttore Dennis Bovell, uno dei massimi esponenti dell’industria musicale capace di sfidare i generi. Insieme uniscono le forze per pubblicare The DuBMASTER: The Essential Anthology, disponibile per il pre-ordine ora e che verrà rilasciato ufficialmente il 25 marzo. L’antologia sarà disponibile in doppio vinile, 2 CD [&hellip"
quote: ""
description: "Trojan Records annuncia oggi i dettagli della nuova partnership con il leggendario multi-strumentista, artista e produttore Dennis Bovell, uno dei massimi esponenti dell’industria musicale capace di sfidare i generi. Insieme uniscono le forze per pubblicare The DuBMASTER: The Essential Anthology, disponibile per il pre-ordine ora e che verrà rilasciato ufficialmente il 25 marzo. L’antologia sarà disponibile in doppio vinile, 2 CD [&hellip"
keywords: ""
date: 2022-01-26T00:00:00.000+01:00
author: "Haile Anbessa"
cover: "/assets/uploads/import.news/unnamed-9-640x640.jpg"
pagination:
  enabled: true

---

**Trojan Records** annuncia oggi i dettagli della nuova partnership con il leggendario multi-strumentista, artista e produttore **Dennis Bovell**, uno dei massimi esponenti dell’industria musicale capace di sfidare i generi. Insieme uniscono le forze per pubblicare _**The DuBMASTER: The Essential Anthology**_, disponibile per il [pre-ordine](https://runitagency.us3.list-manage.com/track/click?u=d1ce25b5e360c3df7324cc026&id=9696389f03&e=b28fcd7e48) ora e che verrà rilasciato ufficialmente il **25 marzo**.

L’antologia sarà disponibile in doppio vinile, 2 CD e formato digitale e sarà suddiviso in un disco con le straordinarie performance di Dennis Bovell e l’altro con le sue acclamate produzioni reggae per artisti come **Errol Campbell, Janet Kay, Delroy Wilson, Johnny Clarke, Marie Pierre** e molti altri.

Dennis presenta oggi anche una nuova traccia _instant grat_ mai pubblicata prima: Dennis Bovell & The Dub Band – _**Chief Inspector**_. Inoltre, per celebrare il lavoro di una vita, oltre all’antologia verranno resi disponibili in digitale anche una serie di suoi album classici.

Parlando di quest’ultimo progetto, Dennis ha detto _“avendo avuto quello che definirei un ottimo rapporto con BMG in passato, quando mi hanno suggerito di pubblicare con l’etichetta Trojan ho avuto la sensazione di tornare a casa. Nel 1973, mentre facevo parte di un gruppo chiamato Matumbi, la nostra prima uscita, di cui ero il cantante solista, è stata pubblicata proprio da Trojan Records, quindi questo mi ha dato l’opportunità di ripercorrere le mie tracce. Trojan era il fiore all’occhiello del reggae nel Regno Unito, tutti i grandi successi del reggae erano su Trojan. Spero che le persone che ascolteranno questa pubblicazione possano avere un’idea dei molti anni che ho trascorso negli studi di registrazione e lavorando con vari artisti”._

**A proposito di Dennis Bovell**

Nato alle Barbados nel 1953, Dennis Bovell divenne noto per la sua abilità artistica in gruppi rivoluzionari come **Works Ahead, Stonehenge** e **Matumbi**, quest’ultimo un vero e proprio punto di riferimento del reggae britannico all’estero, che ha ottenuto un successo globale mentre il genere passava dalla Giamaica al mainstream. Oltre al suo lavoro rivoluzionario come artista, Dennis ha lavorato al fianco di nomi che hanno raggiunto la vetta delle classifiche tra cui **Janet Kay, Edwyn Collins/Orange Juice, The Boomtown Rats, Sade, Jarvis Cocker, Bananarama, Bobby Gillespie, Boy George, Arcade Fire** e **Joss Stone**, solo per citarne alcuni.

Accanto alla sua carriera musicale, Dennis si è ritagliato una nicchia anche nel mondo della televisione e del cinema: ha lavorato come direttore musicale per il film **Babylon** e per la serie TV **The Boy Who Won the Pools** (ITV), e ha composto la sigla per la serie di documentari di Channel 4 **The Bandung File** e il programma della BBC 2 **Rhythms of the World**. Nel gennaio 2011 ha presentato e interpretato la acclamata serie e live show della BBC **Reggae Britannia**.

In qualità di creatore progressista che ha presentato i suoi lavori su vinile, cassetta, CD e streaming, Dennis continua a produrre artisti internazionali sia emergenti che affermati, oltre a presentare il suo acclamato programma **Dub On Air** su Radio Soho, e recentemente è apparso nella rinomata serie TV di Steve McQueen **Small Axe**.

Dennis Bovell continua ad essere un artista pioniere e un popolare pilastro sia della musica che della cultura, ed è considerato il maestro del reggae britannico, con una carriera lunga 40 anni che abbraccia diverse epoche e generi musicali. Questa sua nuova antologia celebra il suo orecchio unico per la musica, che continua a incorporare una ricca gamma di riferimenti, e dà il giusto risalto al suo sound unico che è ancora così amato dai suoi numerosi fan in tutto il mondo.
---
layout: news
category: News
banner: "/assets/uploads/import.news/pusha-t-nosetalgia-650-430_wide-ccb25554c14ea095c4a9840ca624911095dc84a3.jpg"
title: "Se ti registri per votare, Hillary Clinton ti dà la possibilità di conoscere Pusha-T"
excerpt: "Il sistema elettorale americano si basa su premesse diverse rispetto al nostro. Oltre a tutto il meccanismo delle primarie (che ormai abbiamo capito anche noi) e quello dei grandi elettori (che invece noi europei probabilmente non capiremo mai fino in fondo) c’è un’altra sostanziale differenza: per poter votare, bisogna prima essere iscritti in appositi registri. Molte persone [&hellip"
quote: ""
description: "Il sistema elettorale americano si basa su premesse diverse rispetto al nostro. Oltre a tutto il meccanismo delle primarie (che ormai abbiamo capito anche noi) e quello dei grandi elettori (che invece noi europei probabilmente non capiremo mai fino in fondo) c’è un’altra sostanziale differenza: per poter votare, bisogna prima essere iscritti in appositi registri. Molte persone [&hellip"
keywords: ""
date: 2016-09-29T00:00:00.000+01:00
author: "Marta Blumi Tripodi"
cover: "/assets/uploads/import.news/pusha-t-nosetalgia-650-430_wide-ccb25554c14ea095c4a9840ca624911095dc84a3.jpg"
pagination:
  enabled: true

---

Il sistema elettorale americano si basa su premesse diverse rispetto al nostro. Oltre a tutto il meccanismo delle primarie (che ormai abbiamo capito anche noi) e quello dei grandi elettori (che invece noi europei probabilmente non capiremo mai fino in fondo) c’è un’altra sostanziale differenza: per poter votare, bisogna prima essere iscritti in appositi registri. Molte persone non si sono mai registrate in vita loro, specie nei quartieri neri: fino agli anni ’60 c’era un vero e proprio boicottaggio in atto a danno degli elettori afro-americani, che non solo non venivano incoraggiate a registrarsi, ma spesso venivano addirittura osteggiati (per saperne di più date un occhio al film _Selma_, di cui vi avevamo parlato [**qui**](https://hotmc.com/speciale-knowledge-is-power-selma-la-strada-per-la-liberta/)). Ora le cose sono ovviamente cambiate, ma purtroppo l’abitudine di non partecipare attivamente alla vita politica del Paese (per paura, per noia, perché in famiglia si è sempre fatto così) persiste ancora in molte zone degli Stati Uniti. Le campagne per invertire la tendenza sono molto numerose e originali: alcune mettono in palio dei veri e propri premi per chi si registra.

E’ il caso dell’ultima di Hillary Clinton, che spera di incoraggiare i fan della musica rap a registrarsi con uno stratagemma: tutti coloro che si registreranno (tramite [**questo sito**](https://www.hillaryclinton.com/forms/meet-pusha-tw/), ma occhio, bisogna essere cittadini americani!) parteciperanno all’estrazione di una serie di incontri con Pusha-T nel backstage dei suoi concerti: Hillary pagherà volo, vitto e alloggio per i vincitori e per un loro accompagnatore. Pusha è da anni un aperto sostenitore della Clinton, e su Twitter non si è mai risparmiato nel fare attivamente campagna per lei: ovviamente, però, non tutti hanno preso bene questa trovata. Sui social, oltre ai moltissimi fan entusiasti dell’inziativa, fioccano anche gli sfottò per la candidata presidente, e soprattutto le accuse di razzismo e opportunismo. Idea geniale o grande boiata? Ai posteri l’ardua sentenza…
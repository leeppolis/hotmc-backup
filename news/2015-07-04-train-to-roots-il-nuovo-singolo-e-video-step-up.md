---
layout: news
category: News
banner: "/assets/uploads/import.news/train-640x236.jpg"
title: "Train To Roots – Il nuovo singolo e video Step Up"
excerpt: "I Train To Roots presentano un nuovo anticipo del loro prossimo disco. Dopo Policegun, arriva infatti un nuovo single e videoclip, Step up, con un messaggio ben chiaro: rivendicare una comunicazione più diretta, faccia a faccia, critica e propositiva, che si imponga sul disfattismo che ci circonda. Step up si rivolge a tutte le Chatty [&hellip"
quote: ""
description: "I Train To Roots presentano un nuovo anticipo del loro prossimo disco. Dopo Policegun, arriva infatti un nuovo single e videoclip, Step up, con un messaggio ben chiaro: rivendicare una comunicazione più diretta, faccia a faccia, critica e propositiva, che si imponga sul disfattismo che ci circonda. Step up si rivolge a tutte le Chatty [&hellip"
keywords: ""
date: 2015-07-04T00:00:00.000+01:00
author: "Haile Anbessa"
cover: "/assets/uploads/import.news/train-640x236.jpg"
pagination:
  enabled: true

---

[](https://hotmc.com/wp-content/uploads/2015/07/train.jpg)  
I Train To Roots presentano un nuovo anticipo del loro prossimo disco. Dopo Policegun, arriva infatti un nuovo single e videoclip, Step up, con un messaggio ben chiaro: rivendicare una comunicazione più diretta, faccia a faccia, critica e propositiva, che si imponga sul disfattismo che ci circonda.

Step up si rivolge a tutte le Chatty mouth che sparlano, giudicano e scherniscono il prossimo senza porsi problemi etici o morali e li invita a farsi avanti senza paure, rancori, gelosie o malumori. Secondo Rootsman I, uno dei cantanti della band e coautore della canzone, “parlare con le persone faccia a faccia è un imperativo assoluto, senza critiche alle spalle o pregiudizi”.

Si tratta di una produzione semi-digitale per rivivere in pieno le sonorità delle produzioni degli anni ’80, sapientemente miscelate con le ultime tendenze in materia di groove ritmico.

Il video è stato girato in Sardegna, fra le sue scogliere incantate e i vicoli di Bosa, uno dei borghi più belli d’Italia. La sua semplicità vuole mettere in risalto il ruolo dei cantanti, mentre la band passeggia lungo i vicoli in una giornata di sole e il risultato è un video leggero e estivo in cui, ancora una volta, esibiscono la loro amata terra.
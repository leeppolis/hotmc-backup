---
layout: news
category: News
banner: "/assets/uploads/import.news/copertina-sinno-me-moro-noyz.jpg"
title: "Noyz Narcos – Sinnò me moro: video"
excerpt: "Manca sempre meno al 13 Aprile, data che vedrà l’arrivo sugli scaffali del nuovo lavoro di Noyz Narcos, intitolato Enemy. Il rapper di Roma, vera e propria icona per una generazione cresciuta con le rime crude sue e del Truceklan, dopo l’originale – ma purtroppo incompreso – Localz Only con Fritz Da Cat, sembrerebbe essere [&hellip"
quote: ""
description: "Manca sempre meno al 13 Aprile, data che vedrà l’arrivo sugli scaffali del nuovo lavoro di Noyz Narcos, intitolato Enemy. Il rapper di Roma, vera e propria icona per una generazione cresciuta con le rime crude sue e del Truceklan, dopo l’originale – ma purtroppo incompreso – Localz Only con Fritz Da Cat, sembrerebbe essere [&hellip"
keywords: ""
date: 2018-04-05T00:00:00.000+01:00
author: "Riccardo Primavera"
cover: "/assets/uploads/import.news/copertina-sinno-me-moro-noyz.jpg"
pagination:
  enabled: true

---

Manca sempre meno al 13 Aprile, data che vedrà l’arrivo sugli scaffali del nuovo lavoro di **Noyz Narcos**, intitolato **Enemy**. Il rapper di Roma, vera e propria icona per una generazione cresciuta con le rime crude sue e del **Truceklan**, dopo l’originale – ma purtroppo incompreso – **Localz Only** con **Fritz Da Cat**, sembrerebbe essere tornato più vicino alle origini. _Sinnò me moro_ è infatti un sunto perfetto della poetica di Noyz, arricchita e smussata dagli anni e dall’esperienza, rendendola una lente in grado di filtrare la realtà in maniera pressochè unica.  
Perfetta è la simbiosi di atmosfere tra il testo e il beat di **Night Skinny**, che apre con una leggerissima linea di piano per poi arricchire la forza evocativa e a tratti cupa del brano. Ciliegina sulla torta, il video a cura di **Francesco Lettieri**: ai più attenti non saranno sfuggite similitudine nelle ambientazioni con il video di _El Padre_ – estratto da Localz Only – come a voler ribadire l’unicità e la compattezza dell’immaginario di Noyz.
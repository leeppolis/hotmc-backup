---
layout: news
category: News
banner: "/assets/uploads/import.news/heartical-640x444.jpg"
title: "Fuori il nuovo album di Lion D – Heartical Luv"
excerpt: "“Heartical Soul” il nuovo ed attesissimo album di Lion D, artista italo nigeriano, considerato il cantante rivelazione della scena reggae europea, sarà disponibile in tutti i negozi di dischi e sulle piattaforme digitali a partire da martedì 31 marzo. L’album esce per la nota Bizzarri Records e sarà distribuito, in Italia, da Self. E’ passato [&hellip"
quote: ""
description: "“Heartical Soul” il nuovo ed attesissimo album di Lion D, artista italo nigeriano, considerato il cantante rivelazione della scena reggae europea, sarà disponibile in tutti i negozi di dischi e sulle piattaforme digitali a partire da martedì 31 marzo. L’album esce per la nota Bizzarri Records e sarà distribuito, in Italia, da Self. E’ passato [&hellip"
keywords: ""
date: 2015-04-12T00:00:00.000+01:00
author: "Haile Anbessa"
cover: "/assets/uploads/import.news/heartical-640x444.jpg"
pagination:
  enabled: true

---

[](https://hotmc.com/wp-content/uploads/2015/04/heartical.jpg)  
“Heartical Soul” il nuovo ed attesissimo album di Lion D, artista italo nigeriano, considerato il cantante rivelazione della scena reggae europea, sarà disponibile in tutti i negozi di dischi e sulle piattaforme digitali a partire da martedì 31 marzo. L’album esce per la nota Bizzarri Records e sarà distribuito, in Italia, da Self.

E’ passato un anno da quando Lion D è partito per la Giamaica dove, allo Shengen Studio di Kingston, ha lavorato per svariati mesi al fianco di uno dei più celebri produttori della scena reggae mondiale: Alborosie.

“Heartical Soul” riunisce il talento di due straordinari artisti italiani che hanno combinato la loro passione smodata per la musica e per il reggae e l’hanno trasformata in un esplosivo cd che suona molto giamaicano e che si compone di dodici tracce inedite e di una dub version.

L’album è prodotto interamente da Alborosie che, oltre ad essersi occupato della produzione artistica, ha suonato batteria, basso, tastiere e chitarre in quasi tutte le canzoni ed ha inoltre coinvolto, in questo progetto, alcuni dei suoi migliori musicisti: Tony Tarantino e Dave “Fitzroy” Green, già al suo fianco nell’ultimo tour e Sid Gaetani, della scuderia Bizzarri.

Un lavoro che rende omaggio al reggae delle origini e la presenza di uno dei grandi artisti della scena reggae mondiale come Ken Boothe non può che avvalorare questa tesi. Insieme a lui in “Heartical Soul” ci sono anche Mr. Vegas in “Jamrock Nice” e le bellissime voci di Kemar Williams e Sandy Smith in “Rude Bwoy Thing” e “Talk About Love”, singolo di prossima uscita.

Lo stile di Lion D si nutre di una moltitudine di sonorità che hanno come matrice comune e imprescindibile il reggae: dal dj style al new roots fino alla moderna dance hall. Le canzoni scritte in perfetto patwa giamaicano, affrontano temi importanti come la giustizia sociale, la spiritualità, con quell’attitudine positiva tipica del roots giamaicano. Melodie e ritmiche contagiose fanno di Lion D un autentico fuoriclasse capace di ammaliare, con il solo uso della voce, pubblici diversi.

In concomitanza dell’uscita dell’album parte l’Heartical Soul Tour che vedrà Lion D impegnato in un tour europeo che toccherà l’Italia, la Francia, la Polonia, l’Inghilterra e la Spagna. Con lui sul palco ci sarà la “Sound Rebels”, band che si compone di alcuni tra i migliori musicisti reggae in Italia: Piero Dread (voce e chitarra ), Nico Roccamo / Ale Soresini (batteria), Riccardo di Paola (tastiera), Sergio Grimaldi (basso), Sid Gaetani (chitarra) e le Living Harmonies ai cori (Blacky Grace e Empress Elisa).
---
layout: news
category: News
banner: "/assets/uploads/import.news/Prendergast_Donisha-760x427-640x359.jpg"
title: "Occupy Pinnacle: una giornata di artivismo decoloniale"
excerpt: "L’agenzia di promozione Black Arrow,di concerto con la Federazione Assemblee RastafarI Italia e l’Università “Aldo Moro” di Bari, ha organizzato la conferenza-dibattito dell’attivista jamaicana Donisha Prendergast, nipote di Bob Marley. La conferenza, dal titolo “Occupy Pinnacle” si è tenuta mercoledi 12 novembre alle ore 14:30 presso l’auditorium in via De Rossi 233, Bari per il Corso [&hellip"
quote: ""
description: "L’agenzia di promozione Black Arrow,di concerto con la Federazione Assemblee RastafarI Italia e l’Università “Aldo Moro” di Bari, ha organizzato la conferenza-dibattito dell’attivista jamaicana Donisha Prendergast, nipote di Bob Marley. La conferenza, dal titolo “Occupy Pinnacle” si è tenuta mercoledi 12 novembre alle ore 14:30 presso l’auditorium in via De Rossi 233, Bari per il Corso [&hellip"
keywords: ""
date: 2014-11-16T00:00:00.000+01:00
author: "Haile Anbessa"
cover: "/assets/uploads/import.news/Prendergast_Donisha-760x427-640x359.jpg"
pagination:
  enabled: true

---

[](https://hotmc.com/wp-content/uploads/2014/11/Prendergast%5FDonisha-760x427.jpg)

L’agenzia di promozione Black Arrow,di concerto con la Federazione Assemblee RastafarI Italia e l’Università “Aldo Moro” di Bari, ha organizzato la conferenza-dibattito dell’attivista jamaicana Donisha Prendergast, nipote di Bob Marley.  
La conferenza, dal titolo “Occupy Pinnacle” si è tenuta mercoledi 12 novembre alle ore 14:30 presso l’auditorium in via De Rossi 233, Bari per il Corso di laurea in Scienze della Comunicazione dell’Università di Bari  
“Occupy Pinnacle” è un movimento mirante al recupero delle terre jamaicane costituenti la casa ed il luogo d’origine del movimento Rastafari.  
Leonard Howell,uno dei fondatori del movimento Rastafari, fondò nel 1940 il primo insediamento Rasta chiamato Pinnacle. Dopo alterne vicende questo accampamento, in cui i Rasta vivevano nella fede e nell’autosufficienza fuori dal sistema, fu distrutto dalla polizia coloniale nel 1954 e i suoi abitanti dispersi ed il suo leader internato in manicomio. Di recente alla notizia della volontà dell’attuale proprietario del terreno di costruirci vari fabbricati ed alterarne la natura è sorto un movimento chiamato Occupy Pinnacle che chiede la revoca dei permessi di costruzione e la nuova valorizzazione di questo luogo sacro ai Rasta.  
Donisha Prendergast, accompagnata dal cantante tedesco Uwe Banton e dal rappresentante della Federazione Assemblee RasTafarI Italia Iyared Mihiret, ha raccontato,presso l’auditorium del Corso di laurea in Scienze della Comunicazione dell’Università di Bari, la nascita e le attività del movimento toccando i temi del cosiddetto “artivismo” (arte e attivismo insieme) in relazione all’abbattimento dei muri materiali e culturali, del colonialismo, della creolizzazione e della de-colonizzazione e di come tutto ciò possa avere a che fare con la cultura Rasta e reggae.  
La conferenza si è chiusa con un live in acustico del cantante rasta Uwe Banton e una performance di canti anticolonialisti Nyabinghi.
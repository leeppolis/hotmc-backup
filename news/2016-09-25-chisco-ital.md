---
layout: news
category: News
banner: "/assets/uploads/import.news/ital.jpg"
title: "Chisco – Ital"
excerpt: "E’ uscito Ital, il nuovo album di Chisco, ossia la ex voce della reggae band Working Vibes. Una band quella dei Working Vibes tra le più prolifiche della penisola, con tantissimi live in nove anni di attività, 3 album vincendo anche il celebre Premio Ciampi nel 2009. Dopo anni di esperienza sul palco, aprendo nomi [&hellip"
quote: ""
description: "E’ uscito Ital, il nuovo album di Chisco, ossia la ex voce della reggae band Working Vibes. Una band quella dei Working Vibes tra le più prolifiche della penisola, con tantissimi live in nove anni di attività, 3 album vincendo anche il celebre Premio Ciampi nel 2009. Dopo anni di esperienza sul palco, aprendo nomi [&hellip"
keywords: ""
date: 2016-09-25T00:00:00.000+01:00
author: "Haile Anbessa"
cover: "/assets/uploads/import.news/ital.jpg"
pagination:
  enabled: true

---

E’ uscito Ital, il nuovo album di Chisco, ossia la ex voce della reggae band Working Vibes.  
Una band quella dei Working Vibes tra le più prolifiche della penisola, con tantissimi live in nove anni di attività, 3 album vincendo anche il celebre Premio Ciampi nel 2009.  
Dopo anni di esperienza sul palco, aprendo nomi storici del reggae come Ziggy Marley, Capleton o Alborosie, nel 2013 Chisco ha pubblicato il suo primo album da solista Come Again.  
Il 2016 è invece il turno di Ital, lavoro realizzato assieme al Black Heart Sound System e il Joker Sound, collaborazione che perdura sia in fase di live che in studio.  
Dopo avere pubblicato con etichette come Soundquake, Bizzarri o One Beat, Ital è un po’ la summa del nuovo stile del singjay. Il sound è fresco e originale anche se le tematiche presentate nel disco non sfociano mai nella banalità.  
Il titolo richiama sia alla nostra lingua visto che le tracce sono tutte in italiano ma anche alla livity Rastafari, dove tutto ciò che è ital è vitale ed energetico.  
Lo stile è quello del nu roots, dai ritmi one drop che hanno rinverdito il suono classico roots conscious degli anni Settanta.  
Le produzioni hanno visto la sapiente cura di Princevibe salvo La tua Storia il cui responsabile è invece Ketra per King Korg Music.  
I nomi coinvolti nel progetto attraverso i featuring sono anch’essi di eccellenza e vanno da Terron Fabio outta Sud Sound System, Papa Massi, KG Man, Queen Mary, Mis Tilla degli EBM e il Jaka che ci regala una traccia dalle atmosfere da Alla luce de lu sule.  
Il primo singolo è stato Il vento con Mis Tilla, tune che parla della disoccupazione e della fuga dei cervelli dall’Italia.

Voto: 8.5
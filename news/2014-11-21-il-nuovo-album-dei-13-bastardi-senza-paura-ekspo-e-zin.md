---
layout: news
category: News
banner: "/assets/uploads/import.news/hqdefault.jpg"
title: "Il nuovo album dei 13 Bastardi (senza Paura, Ekspo e Zin)"
excerpt: "Pochi minuti fa Vinch, storico membro dei 13 Bastardi (un collettivo che ha fatto la storia di Napoli e nel quale hanno militato molte vere e proprie leggende del rap partenopeo) ha annunciato la reunion del gruppo tramite questo post su Facebook: 13 bastardi è un gruppo musicale oltre che una crew e mi pare che [&hellip"
quote: ""
description: "Pochi minuti fa Vinch, storico membro dei 13 Bastardi (un collettivo che ha fatto la storia di Napoli e nel quale hanno militato molte vere e proprie leggende del rap partenopeo) ha annunciato la reunion del gruppo tramite questo post su Facebook: 13 bastardi è un gruppo musicale oltre che una crew e mi pare che [&hellip"
keywords: ""
date: 2014-11-21T00:00:00.000+01:00
author: "Marta Blumi Tripodi"
cover: "/assets/uploads/import.news/hqdefault.jpg"
pagination:
  enabled: true

---

[](https://hotmc.com/wp-content/uploads/2014/11/hqdefault.jpg)

Pochi minuti fa Vinch, storico membro dei 13 Bastardi (un collettivo che ha fatto la storia di Napoli e nel quale hanno militato molte vere e proprie leggende del rap partenopeo) ha annunciato la reunion del gruppo tramite questo post su Facebook:

_13 bastardi è un gruppo musicale oltre che una crew e mi pare che molte persone ci conoscano per le canzoni o si ricordano certi concerti come per esempio quello che facemmo nel 2011\. E molte di queste persone vogliono sapere se stiamo facendo un nuovo disco e la risposta è si._   
_L’unica anticipazione che mi viene da fare è che lo spirito originale che animò la nostra formazione (che era annessa e inclusa in una bellissima e ricca crew) resterà invariato. La sfida resta la stessa. La partita si gioca sullo stile e sul gusto. Non vi bombarderemo di annunci quando sarà pronto uscirá. Non ci affrettiamo nemmeno dandoci delle scadenze perchè certe cose si trattano con delicatezza. Per fare persi nella giungla ci abbiamo messo 5 anni, forse anche per questo a distanza di 11 anni conserva ancora il suo perchè. La major, giusto per farci due risate e per parlare un poco in astratto come spesso succede da ste parti, cerca altro. Noi cerchiamo di tenerci padroni di noi stessi e se per costituzione siamo anticonformisti, non conformi agli standard come da definizione ( come dice stesso il nome ) non ci stressiamo per le moltitudini e il successo convenzionale, a noi interessa fare un disco che tenga aaaltooo il livello. Capito il livello?! Un abbraccio da Vinch. 13 bastardi stay tuned._

Pochi minuti dopo, però, è stato Paura a rilasciare una sua dichiarazione sempre a mezzo social network, annunciando che né lui (che ha intrapreso un percorso solista) né Ekspo e Zin (attualmente parte del gruppo Sangue Mostro) saranno della partita:

_13 Bastardi: La mia seconda crew, prima di Videomind e dopo Ordine del Pariamento. Alcuni di loro hanno comunicato che stanno facendo un disco nuovo che vedrà protagonisti i miei amici Domasan, Vinch, Callister, Castì, Joz e 2Phast. E prima che me lo chiediate vi comunico che io, Ekspo e Zin non ci saremo. Tanti anni fa uscii dal gruppo ma sto in buoni rapporti e voglio bene alla maggior parte di loro, in primis a Castigo e a Disgrazia con i quali ho cominciato a fare il rap. Quindi gli auguro solo il meglio. E spingerò le loro cose anche se io non sono più nel team. Detto ciò tenetevi pronti che anche io sto facendo un disco nuovo, e lo reputo il migliore della mia carriera. Ogni bene!_
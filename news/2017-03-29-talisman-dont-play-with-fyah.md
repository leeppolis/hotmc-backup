---
layout: news
category: News
banner: "/assets/uploads/import.news/talis.jpg"
title: "Talisman – Don’t Play With Fyah"
excerpt: "I Talisman sono uno dei pilastri del cosiddetto Brit Reggae. Grazie alla Sugar Shack Records direttamente da Bristol, gli amanti del reggae potranno godersi il loro nuovo album, Don’t Play With Fyah, che è stato pubblicato sia in digitale che in formato fisico su cd e vinile. L’album segue la scia di parecchie produzioni odierne [&hellip"
quote: ""
description: "I Talisman sono uno dei pilastri del cosiddetto Brit Reggae. Grazie alla Sugar Shack Records direttamente da Bristol, gli amanti del reggae potranno godersi il loro nuovo album, Don’t Play With Fyah, che è stato pubblicato sia in digitale che in formato fisico su cd e vinile. L’album segue la scia di parecchie produzioni odierne [&hellip"
keywords: ""
date: 2017-03-29T00:00:00.000+01:00
author: "Haile Anbessa"
cover: "/assets/uploads/import.news/talis.jpg"
pagination:
  enabled: true

---

  
I Talisman sono uno dei pilastri del cosiddetto Brit Reggae.

Grazie alla Sugar Shack Records direttamente da Bristol, gli amanti del reggae potranno godersi il loro nuovo album, Don’t Play With Fyah, che è stato pubblicato sia in digitale che in formato fisico su cd e vinile.

L’album segue la scia di parecchie produzioni odierne ossia per metà è composto da tracce cantate mentre l’altra metà propone le stesse canzoni riarrangiate in versione dub.

Il primo singolo dell’album è Relijian , da cui è stato tratto anche un album, e vede un suono anni Settanta con un testo che si scaglia contro le divisioni religiose e l’odio interraziale.

Sullo stesso tono sono Talkin’ Revolution e Racism Never Sleep, quasi a ricordare come i tempi in cui si marciava contro il National Front non se ne siano mai andati veramente. In questi due brani spiccano i fiati e l’ottimo uso delle tastiere.

Si balla anche con atmosfere più easy come con il lover She Look Like Reggae e la movimentata Wheel and Come Again.

Il progetto ha il sigillo di garanzia di mr. Dennis Bovell che non può certo regalare brutte sorprese alle orecchie più allenate.

Tracklist

1. Relijan
2. Talkin’ Revolution
3. She Look Like Reggae
4. Don’t Play with Fyah
5. Hear No Evil
6. Racism Never Sleep
7. Wheel and Come Again
8. Relijan Dub
9. Revolutionary Dub
10. She Look Like Dub
11. Don’t Play with Dub
12. Hear No Dub
13. Racism Never Dub
14. Wheel and Dub Again
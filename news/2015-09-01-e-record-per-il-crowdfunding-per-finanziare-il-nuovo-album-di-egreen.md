---
layout: news
category: News
banner: "/assets/uploads/import.news/egreen.jpg"
title: "E’ record per il crowdfunding per finanziare il nuovo album di Egreen"
excerpt: "Come era già stato ampiamente annunciato, il nuovo album di Egreen si intitolerà Beats & Hate. Uscirà l’1 novembre. Per finanziare la registrazione e la promozione, il rapper ha seguito l’esempio di molti altri suoi colleghi in America (su tutti i De La Soul, ad esempio) e ha lanciato una campagna di crowdfunding su Musicraiser, con [&hellip"
quote: ""
description: "Come era già stato ampiamente annunciato, il nuovo album di Egreen si intitolerà Beats & Hate. Uscirà l’1 novembre. Per finanziare la registrazione e la promozione, il rapper ha seguito l’esempio di molti altri suoi colleghi in America (su tutti i De La Soul, ad esempio) e ha lanciato una campagna di crowdfunding su Musicraiser, con [&hellip"
keywords: ""
date: 2015-09-01T00:00:00.000+01:00
author: "Marta Blumi Tripodi"
cover: "/assets/uploads/import.news/egreen.jpg"
pagination:
  enabled: true

---

Come era già stato ampiamente annunciato, il nuovo album di Egreen si intitolerà _Beats & Hate_. Uscirà l’1 novembre. Per finanziare la registrazione e la promozione, il rapper ha seguito l’esempio di molti altri suoi colleghi in America (su tutti i De La Soul, ad esempio) e ha [**lanciato una campagna di crowdfunding**](http://musicraiser.com/it/projects/4493 "http://musicraiser.com/it/projects/4493") su Musicraiser, con dei pacchetti molto divertenti e curiosi a seconda della cifra devoluta (aperitivi con Fantini, pizzate con Fantini, ma perfino Fantini che viene a citofonarvi a casa consegnandovi personalmente il disco).

Qui sopra potete ascoltare l’accorato appello del diretto interessato, che evidentemente ha fatto breccia nel cuore dei suoi fan: in poche ore, le donazioni hanno già raggiunto l’ammontare di circa 6.000 euro, più di un quarto dell’obbiettivo totale che la campagna si prefigge, ovvero 20.000 euro. Complimenti a lui e al suo staff: è un piccolo passo per l’uomo, ma un grande passo per l’umanità – o perlomeno per la scena hip hop, che speriamo possa prendere esempio da questo caso specifico per autofinanziarsi senza aspettare necessariamente che ci sia un’etichetta discografica a elargire fondi.

(PS: se volete saperne di più su Musicraiser e il crowdfunding restate sintonizzati su questi schermi, tra qualche giorno ne parleremo più approfonditamente)
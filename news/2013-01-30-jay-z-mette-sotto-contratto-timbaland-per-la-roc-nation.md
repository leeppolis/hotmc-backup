---
layout: news
category: News
banner: "/assets/uploads/import.news/jayz-timberland-600x400.jpg"
title: "Jay-z mette sotto contratto Timbaland per la Roc Nation"
excerpt: "La collaborazione tra i due ha avuto il suo apice in un piccolo capolavoro come Big pimpin’, ma d’ora in avanti possiamo sperare in molte altre perle. Jay-Z, infatti, ha accolto Timbaland tra le fila della sua Roc Nation, etichetta in cui le eccellenze dell’hip hop si mescolano con quelle del pop, creando un mix [&hellip"
quote: ""
description: "La collaborazione tra i due ha avuto il suo apice in un piccolo capolavoro come Big pimpin’, ma d’ora in avanti possiamo sperare in molte altre perle. Jay-Z, infatti, ha accolto Timbaland tra le fila della sua Roc Nation, etichetta in cui le eccellenze dell’hip hop si mescolano con quelle del pop, creando un mix [&hellip"
keywords: ""
date: 2013-01-30T00:00:00.000+01:00
author: "Marta Blumi Tripodi"
cover: "/assets/uploads/import.news/jayz-timberland-600x400.jpg"
pagination:
  enabled: true

---

La collaborazione tra i due ha avuto il suo apice in un piccolo capolavoro come _Big pimpin’_, ma d’ora in avanti possiamo sperare in molte altre perle. Jay-Z, infatti, ha accolto Timbaland tra le fila della sua Roc Nation, etichetta in cui le eccellenze dell’hip hop si mescolano con quelle del pop, creando un mix fresco e credibile: tra gli artisti che finora hanno firmato per la label, infatti, ci sono Santigold, M.I.A., J. Cole, Willow Smith, Rita Ora, Jay Electronica, Calvin Harris e tanti altri. Alcuni di essi sono solo parte del management dell’etichetta, e non del suo dipartimento discografico (tra di essi la precedentemente nominata Santigold, ma anche Rihanna), e stando al sito ufficiale per ora anche Timbo risulta far parte di quest’ultima categoria, ma Jay-Z ha dichiarato che in realtà sarà “a tutti gli effetti parte della famiglia”, il che sembra lasciar supporre che abbia firmato un contratto discografico vero e proprio. Più info sui progetti di Timbaland non appena disponibili.
---
layout: news
category: News
banner: "/assets/uploads/import.news/unnamed-640x640.jpg"
title: "Pentateuch Movement – Punchinella"
excerpt: "I giamaicani Pentateuch Movement presentano un nuovo singolo, Punchinella, secondo estratto, dopo Crime, del disco di prossima uscita Chapter XVIII. La giovane e promettente band di Kingston svela così una nuova traccia di quello che sarà il loro secondo album, dopo la pubblicazione di Genesis (2012) e dell’EP Chapter V (2015). Punchinella è una chiara [&hellip"
quote: ""
description: "I giamaicani Pentateuch Movement presentano un nuovo singolo, Punchinella, secondo estratto, dopo Crime, del disco di prossima uscita Chapter XVIII. La giovane e promettente band di Kingston svela così una nuova traccia di quello che sarà il loro secondo album, dopo la pubblicazione di Genesis (2012) e dell’EP Chapter V (2015). Punchinella è una chiara [&hellip"
keywords: ""
date: 2018-06-05T00:00:00.000+01:00
author: "Haile Anbessa"
cover: "/assets/uploads/import.news/unnamed-640x640.jpg"
pagination:
  enabled: true

---

I giamaicani Pentateuch Movement presentano un nuovo singolo, Punchinella, secondo estratto, dopo Crime, del disco di prossima uscita Chapter XVIII. La giovane e promettente band di Kingston svela così una nuova traccia di quello che sarà il loro secondo album, dopo la pubblicazione di Genesis (2012) e dell’EP Chapter V (2015).

Punchinella è una chiara prova del momento di qualità eccezionale che sta vivendo la musica giamaicana. Il singolo è stato prodotto da The DrumKeys, ovvero Peter Kongz Samaru (batteria) e Paris Dennis (tastiere), membri della band di Protoje The Indiggnation, e vede la partecipazione dei talentuosi musicisti Kevin Zuggu Patterson (chitarre), Danny Bassie (basso) e Lamont Monty Savory (chitarre).

Il brano richiama il sound della dancehall giamaicana dei tardi anni ‘80 con un pizzico di modernità. La musica e il testo, che racconta di un uomo che cerca la sua compagna dopo aver sentito voci sulla sua presunta infedeltà, sono opera di Kevor Var Williams, cantante e co-fondatore del Pentateuch Movement. Il singolo è stato remixato da Gregory Morris e masterizzato da Chris Athens, entrambi artefici di diverse produzioni premiate ai Grammy.

Punchinella è disponibile su iTunes e su tutte le altre piattaforme digitali. Sarà inoltre presente nel CD Chapter XVIII.
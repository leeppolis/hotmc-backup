---
layout: news
category: News
banner: "/assets/uploads/import.news/600x600.jpg"
title: "Vent’anni senza Biggie: lo ricordiamo con un documentario"
excerpt: "Abbiamo pensato a lungo a come onorare nel migliore dei modi la memoria di Notorious B.I.G. nel giorno del ventesimo anniversario della sua morte. Con un articolo? Con una playlist? Con una retrospettiva di qualche tipo? La verità è che ci mancano le parole adatte, perché la sua scomparsa ha cancellato definitivamente l’innocenza di una scena [&hellip"
quote: ""
description: "Abbiamo pensato a lungo a come onorare nel migliore dei modi la memoria di Notorious B.I.G. nel giorno del ventesimo anniversario della sua morte. Con un articolo? Con una playlist? Con una retrospettiva di qualche tipo? La verità è che ci mancano le parole adatte, perché la sua scomparsa ha cancellato definitivamente l’innocenza di una scena [&hellip"
keywords: ""
date: 2017-03-09T00:00:00.000+01:00
author: "Marta Blumi Tripodi"
cover: "/assets/uploads/import.news/600x600.jpg"
pagination:
  enabled: true

---

Abbiamo pensato a lungo a come onorare nel migliore dei modi la memoria di Notorious B.I.G. nel giorno del ventesimo anniversario della sua morte. Con un articolo? Con una playlist? Con una retrospettiva di qualche tipo? La verità è che ci mancano le parole adatte, perché la sua scomparsa ha cancellato definitivamente l’innocenza di una scena hip hop in cui il rap doveva essere un’alternativa alla violenza, e non la causa della violenza stessa. Così abbiamo deciso di riavvolgere il nastro, e di tornare a quando ancora era tutto un sogno: più precisamente al 1994, l’anno in cui è stato girato questo documentario (uscito poi nel 1995). Biggie e Pac erano ancora amici – avrebbero poi litigato nel dicembre di quello stesso anno, dopo la famosa sparatoria ai Quad Studios in cui Pac fu ferito – il rap era ancora un modo per risolvere i conflitti in maniera creativa, l’onda lunga della golden age era ancora nel pieno del suo vigore. E il regista Brian Robbins, con la collaborazione di Russell Simmons, girava il lungometraggio _The Show_, incentrato sulla scena americana dell’epoca, che tra gli altri mostra anche un Biggie in gran forma. Una testimonianza preziosissima che ci fa tornare a come le cose sarebbero dovute essere, e non a come sono state davvero. Riposa in pace, Biggie Smalls.
---
layout: news
category: News
banner: "/assets/uploads/import.news/foto-Boomdabash-640x960.jpg"
title: "Boomdabash – In un giorno qualsiasi"
excerpt: "Da Venerdì 2 Giugno è disponibile su tutte le principali piattaforme digitali, in rotazione radiofonica e on line su You Tube https://youtu.be/MBdhZc1tvEo “In un giorno qualsiasi”, il nuovo singolo e video dei BoomdaBash, una delle migliori band reggae d’origine salentina in grado di mixare sapientemente in un tutt’uno davvero inedito e sorprendente elementi raggae, soul, [&hellip"
quote: ""
description: "Da Venerdì 2 Giugno è disponibile su tutte le principali piattaforme digitali, in rotazione radiofonica e on line su You Tube https://youtu.be/MBdhZc1tvEo “In un giorno qualsiasi”, il nuovo singolo e video dei BoomdaBash, una delle migliori band reggae d’origine salentina in grado di mixare sapientemente in un tutt’uno davvero inedito e sorprendente elementi raggae, soul, [&hellip"
keywords: ""
date: 2017-06-07T00:00:00.000+01:00
author: "Haile Anbessa"
cover: "/assets/uploads/import.news/foto-Boomdabash-640x960.jpg"
pagination:
  enabled: true

---

Da Venerdì 2 Giugno è disponibile su tutte le principali piattaforme digitali, in rotazione radiofonica e on line su You Tube https://youtu.be/MBdhZc1tvEo “In un giorno qualsiasi”, il nuovo singolo e video dei BoomdaBash, una delle migliori band reggae d’origine salentina in grado di mixare sapientemente in un tutt’uno davvero inedito e sorprendente elementi raggae, soul, drum and bass e hip hop.

Dopo il grande successo riscosso con la hit “Portami con te”, singolo certificato disco di platino e il cui video ha già superato oltre 14 milioni di views sulla rete, “In un giorno qualsiasi” è il brano che segna il grande ritorno in musica dei Boom da Bash, nonché il primo singolo con il quale la band approda in Universal Music.

Il brano prodotto dagli stessi BoomdaBash è una fresca esplosione di elementi diversi in cui sonorità pop s’intrecciano perfettamente con il raggae caraibico al quale i quattro ragazzi hanno abituato la loro fan base. Un pezzo di grande energia che ben rispecchia inoltre il caratteristico stile lover della band.

Una ballad intrisa di poesia e sentimento dedicata alla persona amata e un vero e proprio inno all’ amore nella sua essenza più pura. Il testo nella sua semplicità esalta l’indispensabilità e l’inseparabilità della donna nei confronti dell’uomo: la donna è il solo motore dell’energia che tiene in vita l’uomo, vera e unica regina del suo cuore nonché fonte preziosa di vita e musa ispiratrice.

La scelta di un video di grande impatto, estivo e pieno di colori, diretto dal regista Mauro Russo, mette ulteriormente in risalto la forza del testo, un mix tra realtà e cartoon in grado di proiettare in una dimensione onirica e idilliaca le coppie innamorate.

Grazie ad un sound coinvolgente e ad un ritornello diretto e vincente che rimane nelle orecchie sin dal primo ascolto “In un giorno qualsiasi” è così destinato a diventare una delle migliori colonne sonore di questa calda estate 2017, arrivando al cuore di tutti gli ascoltatori.
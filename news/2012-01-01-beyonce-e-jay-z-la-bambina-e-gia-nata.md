---
layout: news
category: News
banner: "/assets/uploads/import.news/beyonce-jayz11.jpg"
title: "Beyoncé e Jay-Z: la bambina è già nata?"
excerpt: "Misteri di inizio 2012: la bambina di Beyoncé e Jay-Z, il cui nome prescelto dovrebbe essere Tiana May Carter, è già nata con un paio di settimane di anticipo? Difficile dare una risposta a questa domanda, ma i blog e Twitter si sono scatenati con le speculazioni. A quanto pare, Beyoncé è ricoverata dal 29 [&hellip"
quote: ""
description: "Misteri di inizio 2012: la bambina di Beyoncé e Jay-Z, il cui nome prescelto dovrebbe essere Tiana May Carter, è già nata con un paio di settimane di anticipo? Difficile dare una risposta a questa domanda, ma i blog e Twitter si sono scatenati con le speculazioni. A quanto pare, Beyoncé è ricoverata dal 29 [&hellip"
keywords: ""
date: 2012-01-01T00:00:00.000+01:00
author: "Marta Blumi Tripodi"
cover: "/assets/uploads/import.news/beyonce-jayz11.jpg"
pagination:
  enabled: true

---

Misteri di inizio 2012: la bambina di Beyoncé e Jay-Z, il cui nome prescelto dovrebbe essere Tiana May Carter, è già nata con un paio di settimane di anticipo? Difficile dare una risposta a questa domanda, ma i blog e Twitter si sono scatenati con le speculazioni.

A quanto pare, Beyoncé è ricoverata dal 29 dicembre in un’esclusiva clinica di New York (la stessa in cui era nato il figlio di Alicia Keys e Swizz Beatz), dove il suo staff avrebbe prenotato ben dodici posti letto per adulti e tre posti letto per neonati, in modo da sviare i paparazzi. Stando alle voci, Beyoncé avrebbe partorito il giorno stesso. Ma nessun annuncio ufficiale arriva dalla coppia reale dell’hip hop statunitense.

Questa notizia, nata e diffusa soprattutto su Twitter, va di pari passo con un’altra indiscrezione viaggiata sul social network il giorno di Natale: quella riguardante la morte di Etta James, che ha dato per prima proprio Beyoncé, ma che nessun familiare della presunta “vittima” ha mai confermato. Chissà se è il caso di dar retta ai cinguettii o agli uffici stampa: lo scopriremo solo vivendo.
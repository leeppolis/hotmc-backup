---
layout: news
category: News
banner: "/assets/uploads/import.news/Tyler.the_.Creator.jpg"
title: "Tyler the Creator collabora con Miley Cyrus (aka Hannah Montana)"
excerpt: "Che la Odd Future come crew fosse già in rapido declino dopo un anno appena dal suo debutto sulla scena rap già si sapeva: l’unico ad avere mantenuto davvero le promesse è stato Frank Ocean, mentre il leader del collettivo Tyler the Creator naviga in un limbo di guasconate da giovane punk, problemini con la [&hellip"
quote: ""
description: "Che la Odd Future come crew fosse già in rapido declino dopo un anno appena dal suo debutto sulla scena rap già si sapeva: l’unico ad avere mantenuto davvero le promesse è stato Frank Ocean, mentre il leader del collettivo Tyler the Creator naviga in un limbo di guasconate da giovane punk, problemini con la [&hellip"
keywords: ""
date: 2013-01-30T00:00:00.000+01:00
author: "Marta Blumi Tripodi"
cover: "/assets/uploads/import.news/Tyler.the_.Creator.jpg"
pagination:
  enabled: true

---

Che la Odd Future come crew fosse già in rapido declino dopo un anno appena dal suo debutto sulla scena rap già si sapeva: l’unico ad avere mantenuto davvero le promesse è stato Frank Ocean, mentre il leader del collettivo Tyler the Creator naviga in un limbo di guasconate da giovane punk, problemini con la legge e dischi mai usciti (la pubblicazione del suo _Wolf,_ seguito del semi-deludente _Goblin_, era prevista a novembre del 2012, ma è stata rimandata a data da destinarsi e ancora non c’è assolutamente certezza sulla release date).

Il colpo di grazia alla sua credibilità rischia di darglielo un annuncio fatto da Miley Cyrus, protagonista di Hannah Montana e ex baby star Disney, una delle cantanti pop più zuccherose e inutili in circolazione. In un’intervista a Cosmopolitan, infatti, ha dichiarato che nel suo prossimo album sarà incluso proprio un duetto con Tyler. Magra consolazione, il brano è stato scritto insieme a Mary J. Blige. Ai posteri l’ardua sentenza.
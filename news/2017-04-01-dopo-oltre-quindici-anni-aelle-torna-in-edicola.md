---
layout: news
category: News
banner: "/assets/uploads/import.news/9474355.jpg"
title: "Dopo oltre quindici anni, Aelle torna in edicola!"
excerpt: "Da tempo, ormai, i fan del rap italiano lamentavano l’assenza di una rivista dedicata al loro genere musicale preferito. Ottime notizie: non solo a giorni ne avremo una, ma sarà addirittura LA rivista per eccellenza. Ebbene sì, Aelle torna in edicola! Il primo numero è previsto proprio per i primi di aprile 2017 e, come da [&hellip"
quote: ""
description: "Da tempo, ormai, i fan del rap italiano lamentavano l’assenza di una rivista dedicata al loro genere musicale preferito. Ottime notizie: non solo a giorni ne avremo una, ma sarà addirittura LA rivista per eccellenza. Ebbene sì, Aelle torna in edicola! Il primo numero è previsto proprio per i primi di aprile 2017 e, come da [&hellip"
keywords: ""
date: 2017-04-01T00:00:00.000+01:00
author: "Marta Blumi Tripodi"
cover: "/assets/uploads/import.news/9474355.jpg"
pagination:
  enabled: true

---

Da tempo, ormai, i fan del rap italiano lamentavano l’assenza di una rivista dedicata al loro genere musicale preferito. Ottime notizie: non solo a giorni ne avremo una, ma sarà addirittura LA rivista per eccellenza. Ebbene sì, Aelle torna in edicola!

Il primo numero è previsto proprio per i primi di aprile 2017 e, come da migliore tradizione, uscirà con una copertina doppia: la prima dedicata alla scena anni ’90, a cura di Michele Wad Caporosso, e la seconda dedicata alla trap italiana, a cura di Damir Ivic. Paola Zukar ha dato la sua benedizione a tutta l’operazione ma per ora non sarà coinvolta nella gestione della testata: è infatti impegnata a lavorare al film tratto dal suo best-seller _Rap – Una storia italiana_. Che dire, in bocca al lupo a tutto lo staff: ci siete mancati!
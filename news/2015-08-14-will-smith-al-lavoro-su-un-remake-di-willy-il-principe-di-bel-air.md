---
layout: news
category: News
banner: "/assets/uploads/import.news/bel-air.jpg"
title: "Will Smith al lavoro su un remake di Willy il Principe di Bel-Air?"
excerpt: "Non c’è ancora nulla di ufficiale, ma le indiscrezioni trapelate tramite il blog di addetti ai lavori Tv-Line sembrano essere abbastanza concrete: Will Smith sarebbe al lavoro per produrre un remake (o meglio, un reboot, ovvero una versione riveduta e aggiornata) di Willy il Principe di Bel-Air, una delle serie più amate degli anni ’90, [&hellip"
quote: ""
description: "Non c’è ancora nulla di ufficiale, ma le indiscrezioni trapelate tramite il blog di addetti ai lavori Tv-Line sembrano essere abbastanza concrete: Will Smith sarebbe al lavoro per produrre un remake (o meglio, un reboot, ovvero una versione riveduta e aggiornata) di Willy il Principe di Bel-Air, una delle serie più amate degli anni ’90, [&hellip"
keywords: ""
date: 2015-08-14T00:00:00.000+01:00
author: "Marta Blumi Tripodi"
cover: "/assets/uploads/import.news/bel-air.jpg"
pagination:
  enabled: true

---

[](https://hotmc.com/wp-content/uploads/2015/08/bel-air.jpg)

Non c’è ancora nulla di ufficiale, ma le indiscrezioni trapelate tramite il blog di addetti ai lavori Tv-Line sembrano essere abbastanza concrete: Will Smith sarebbe al lavoro per produrre un remake (o meglio, un reboot, ovvero una versione riveduta e aggiornata) di Willy il Principe di Bel-Air, una delle serie più amate degli anni ’90, che ha segnato il suo passaggio da rapper ad attore a tempo pieno. L’occasione è ghiotta, anche perché quest’anno si celebrano i 25 anni dal debutto in tv del telefilm.

Da quello che si sa (ancora molto poco) la nuova versione di Fresh Prince of Bel-Air dovrebbe essere ambientata ai giorni nostri, con protagonisti diversi: a rimanere uguale sarebbe il set-up e qualche co-protagonista e personaggio minore. C’è inoltre chi è pronto a giurare che la serie sia stata cucita addosso su misura a Jaden Smith, figlio di Will e di Jada Pinkett (anche lei co-produttrice di questa nuova versione), che sarebbe un ottimo candidato come nuovo protagonista. Vi terremo aggiornati non appena ci saranno notizie più certe.
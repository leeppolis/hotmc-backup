---
layout: news
category: News
banner: "/assets/uploads/import.news/23290_the-notorious-big-640x719.jpeg"
title: "Ci sarà anche l’ologramma di Biggie alla reunion della Bad Boy Records?"
excerpt: "Tutto è cominciato l’anno scorso, ai BET Awards, quando la Bad Boy al (quasi) gran completo si è presentata sul palco per una reunion che ha emozionato in maniera particolare chi negli anni ’90 già c’era. E sì, sarà ricordata anche come l’esibizione in cui P Diddy è rovinosamente caduto dentro alla botola del palco da [&hellip"
quote: ""
description: "Tutto è cominciato l’anno scorso, ai BET Awards, quando la Bad Boy al (quasi) gran completo si è presentata sul palco per una reunion che ha emozionato in maniera particolare chi negli anni ’90 già c’era. E sì, sarà ricordata anche come l’esibizione in cui P Diddy è rovinosamente caduto dentro alla botola del palco da [&hellip"
keywords: ""
date: 2016-03-31T00:00:00.000+01:00
author: "Marta Blumi Tripodi"
cover: "/assets/uploads/import.news/23290_the-notorious-big-640x719.jpeg"
pagination:
  enabled: true

---

Tutto è cominciato l’anno scorso, ai BET Awards, quando la Bad Boy al (quasi) gran completo si è presentata sul palco per una reunion che ha emozionato in maniera particolare chi negli anni ’90 già c’era. E sì, sarà ricordata anche come l’esibizione in cui P Diddy è **[rovinosamente caduto](https://vimeo.com/132510896)** dentro alla botola del palco da cui poco prima era emersa Lil’Kim. I più sgamati avevano già immaginato che fossero le prove generali di un eventuale show a pagamento; e in effetti, vista la reazione entusiasta del pubblico, pare che sarà proprio così.

Il grande evento dovrebbe tenersi per la prima volta il 20 maggio al Barclays Center di Brooklyn ed è data per certa la presenza di Diddy, The Lox, Faith Evans, 112, Lil’Kim, Total, Mary J. Blige e forse perfino Jay-Z e French Montana (il primo non era affiliato all’etichetta ma ha partecipato a un suo tour nel 1997, il secondo invece ha firmato per la label solo nel 2012 e quindi non era presente nel roster storico). A dire il vero, però, si focifera che ci sarà un’altra ingombrante presenza sul palco: quella dell’ologramma di Notorious B.I.G. che, come nel caso di quello di **[Tupac al Coachella](https://hotmc.com/anche-tupac-resuscita-al-coachella-come-ologramma/)** creato perché non mancasse un membro fondamentale tra le fila della rediviva Death Row, pare sia stato commissionato appositamente per l’occasione. Un’operazione che andrebbe ad affiancarsi anche al lancio del **[secondo album postumo di Biggie](https://hotmc.com/faith-evans-e-il-disco-di-duetti-con-biggie/)**, _The king & I_, previsto per l’autunno 2016 in coppia con la moglie – o meglio, vedova – Faith Evans.
---
layout: news
category: News
banner: "/assets/uploads/import.news/Progetto-senza-titolo-2-1.jpg"
title: "John Durrell: il disco Jataka è disponibile in freedownload"
excerpt: "L’ultimo album di John Durrell, Jataka, è disponibile da oggi anche in freedownload su Jamrockrecords.com. Il rapper italo-nigeriano, conosciuto anche come Dr. Jack, aveva in un primo momento diffuso solo il disco in copia fisica, per poi diffondere il proprio prodotto con lo streaming in esclusiva su Lacasadelrap.com. Da ora, invece, tutte e otto le [&hellip"
quote: ""
description: "L’ultimo album di John Durrell, Jataka, è disponibile da oggi anche in freedownload su Jamrockrecords.com. Il rapper italo-nigeriano, conosciuto anche come Dr. Jack, aveva in un primo momento diffuso solo il disco in copia fisica, per poi diffondere il proprio prodotto con lo streaming in esclusiva su Lacasadelrap.com. Da ora, invece, tutte e otto le [&hellip"
keywords: ""
date: 2018-03-20T00:00:00.000+01:00
author: "Gabriel Marciano"
cover: "/assets/uploads/import.news/Progetto-senza-titolo-2-1.jpg"
pagination:
  enabled: true

---

L’ultimo album di John Durrell, _Jataka_, è disponibile da oggi anche in freedownload su [**Jamrockrecords.com**](http://www.jamrockrecords.com). Il rapper italo-nigeriano, conosciuto anche come Dr. Jack, aveva in un primo momento diffuso solo il disco in copia fisica, per poi diffondere il proprio prodotto con lo streaming in esclusiva su Lacasadelrap.com. Da ora, invece, tutte e otto le tracce diventano liberamente scaricabili.

Il disco è interamente prodotto da James Logan – presente anche in _Requiem_ di Claver Gold –, che ha dato un tocco attuale, ma allo stesso tempo ricco di elementi peculiari come il canto struggente che apre _Scie_, e vede la partecipazione di Tmhh (Glory Hole Records) e William Pascal (Do Your Thang).

_Jataka_ nasce dalla voglia di John Durrell di guardare nel proprio intimo, sono infatti presenti riferimenti autobiografici, seppur non molto facili da cogliere. Tra gli argomenti principali ci sono le origini del rapper, il suo rapporto con migrazione e razzismo, alcune storie familiari, diversi spunti di riflessione e racconti di relazioni.

A livello tecnico, il rapper trapiantato nel centro Italia ha arricchito la propria interpretazione con esperimenti canori ed esecuzioni piuttosto ricercate, che mostrano ancora una volta la sua poliedricità, a cui negli ultimi anni ha abituato i propri fan, spostandosi di sonorità in sonorità dal rap alla trap, dall’afrotrap all’r&b passando per il soul.

_Jataka_ è stato mixato e masterizzato da James Logan presso il Rod’s Garage, sotto la direzione artistica della Jamrock Records.

La tracklist di Jataka:

Non siamo al cinema

A/R

Scie

Voci nella testa

Voglia di fare

Negritudine

Rivoluzione

Mi porto un’era

Download [**qui**](http://www.jamrockrecords.com/release/john-durrell-aka-dr-jack-jataka/).
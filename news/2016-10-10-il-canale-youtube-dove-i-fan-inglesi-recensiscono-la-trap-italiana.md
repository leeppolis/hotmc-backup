---
layout: news
category: News
banner: "/assets/uploads/import.news/Schermata-2016-10-10-alle-16.07.39-640x358.png"
title: "Il canale YouTube dove i fan inglesi recensiscono la trap italiana"
excerpt: "I più accaniti sostenitori del genere lo sostengono da sempre: la trap italiana sarebbe l’unica branca del rap di casa nostra capace di essere competitiva anche all’estero. Ma sarà vero, e in che misura? Per cominciare a farsi un’idea, se conoscete bene l’inglese consigliamo il canale YouTube HarveyDonTv, gestito da due ragazzi londinesi appassionati di grime, trap e [&hellip"
quote: ""
description: "I più accaniti sostenitori del genere lo sostengono da sempre: la trap italiana sarebbe l’unica branca del rap di casa nostra capace di essere competitiva anche all’estero. Ma sarà vero, e in che misura? Per cominciare a farsi un’idea, se conoscete bene l’inglese consigliamo il canale YouTube HarveyDonTv, gestito da due ragazzi londinesi appassionati di grime, trap e [&hellip"
keywords: ""
date: 2016-10-10T00:00:00.000+01:00
author: "Marta Blumi Tripodi"
cover: "/assets/uploads/import.news/Schermata-2016-10-10-alle-16.07.39-640x358.png"
pagination:
  enabled: true

---

I più accaniti sostenitori del genere lo sostengono da sempre: la trap italiana sarebbe l’unica branca del rap di casa nostra capace di essere competitiva anche all’estero. Ma sarà vero, e in che misura? Per cominciare a farsi un’idea, se conoscete bene l’inglese consigliamo il canale YouTube [**HarveyDonTv**](https://www.youtube.com/channel/UCjufuT8rsOOXp1IrNs6Si1A), gestito da due ragazzi londinesi appassionati di grime, trap e hip hop: da qualche tempo a questa parte, senza capire una parola di italiano, hanno cominciato a postare delle video-recensioni di hit trap di casa nostra, con tanto di reaction, discussione finale e voti (l’ultimo pezzo preso in esame, ad esempio, è _Salvador Dalì_ di Marra e Guè, che ha totalizzato punteggi dal 7 al 9). Con ottimi risultati in termini di riscontri, soprattutto dall’Italia, e di views: alcuni video superano le 50.000.

Se il filone vi piace e siete curiosi di sapere il parere di due inglesi doc, ce n’è per tutti i gusti: finora hanno recensito (oltre ai già citati Marra e Guè) Sfera Ebbasta, Dark Polo Gang, Laioung e Ghali, ma accettano anche richieste dal pubblico se volete “testare” qualcun altro. In generale, comunque, sono quasi tutte recensioni molto positive: non aspettatevi stroncature, o almeno, non finora, anche perché loro si basano sul feeling che gli danno le canzoni, visto che come ammettono loro stessi non hanno la più pallida idea di cosa stiano dicendo i rapper in questione. Qui sotto trovate tutti i loro video caricati fino ad oggi.
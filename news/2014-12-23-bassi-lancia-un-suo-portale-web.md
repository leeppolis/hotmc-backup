---
layout: news
category: News
banner: "/assets/uploads/import.news/bassi-640x640.jpg"
title: "Bassi lancia un suo portale web"
excerpt: "E’ di ieri sera l’annuncio di Bassi Maestro che lancia il suo nuovo portale web, Down with Bassi, in arrivo a gennaio 2015. Si tratta in sostanza di un canale di comunicazione alternativo ai social network, comprensivo di uscite dedicate, mixtape, interviste e incontri con altri artisti, tutorial di mixaggio e produzione e molto altro [&hellip"
quote: ""
description: "E’ di ieri sera l’annuncio di Bassi Maestro che lancia il suo nuovo portale web, Down with Bassi, in arrivo a gennaio 2015. Si tratta in sostanza di un canale di comunicazione alternativo ai social network, comprensivo di uscite dedicate, mixtape, interviste e incontri con altri artisti, tutorial di mixaggio e produzione e molto altro [&hellip"
keywords: ""
date: 2014-12-23T00:00:00.000+01:00
author: "Marta Blumi Tripodi"
cover: "/assets/uploads/import.news/bassi-640x640.jpg"
pagination:
  enabled: true

---

[](https://hotmc.com/wp-content/uploads/2014/12/bassi.jpg)

E’ di ieri sera l’annuncio di Bassi Maestro che lancia il suo nuovo portale web, Down with Bassi, in arrivo a gennaio 2015\. Si tratta in sostanza di un canale di comunicazione alternativo ai social network, comprensivo di uscite dedicate, mixtape, interviste e incontri con altri artisti, tutorial di mixaggio e produzione e molto altro ancora. Gli utenti potranno usufruire gratuitamente di parte del materiale e pagare una sottoscrizione per ottenere alcuni contenuti esclusivi e speciali. Ecco l’annuncio che Bassi stesso ha pubblicato su Facebook:

_La prima cosa che tutti mi chiedono, abituati alla prolificità legata alla mia persona, è quando esce il nuovo album o il prossimo progetto. Come forse qualcuno si sarà accorto, nel 2014 musicalmente parlando mi sono preso una piccola pausa, poche strofe, tanto lavoro in studio, tanti vinili comprati e suonati, testa sui libri. Voglia di rinnovarsi e come sempre di guardare avanti, piuttosto che vivere comodi sui traguardi del passato._  
_Il cambiamento più importante deve ancora arrivare, ed è il progetto su cui ho segretamente lavorato negli ultimi mesi: un web concept._ 
_Stufo da sempre della banalità dei social network, lontano (e lo sapete tutti) dai gossip e dai like di Facebook, ho voluto creare una mia realtà completamente indipendente, una piattaforma a cui fare da padrone di casa per condividere con chi mi segue (ma anche con chi non lo ha mai fatto) le cose che ci piacciono._ 
_La musica, i mixtapes, il djing e il beatmaking, i tutorial di mixaggio e produzione in studio, le persone e i personaggi che oltre a fare rap hanno anche qualcosa da dire e da raccontare._ 
_Ma soprattutto due podcast audio e video._ 
_“Down With Bassi” sarà l’appuntamento mensile dove, assistito dall’amico e superproducer Bosca incontrerò gli ospiti più interessanti della scena musicale (e non) per approfondire la loro storia, gli aneddoti e le curosità legate ai loro personaggi, scoprendo il lato umano e non solo artistico che troppo spesso viene trascurato dai media ufficiali._ 
_“Tonight’s the night” sarà invece un appuntamento settimanale, ogni lunedi sera in streaming, per iniziare la settimana assieme, suonerò vinili, parleremo di musica e sarò affiancato da ospiti e amici a sorpresa._ 
_Ci sarà inoltre una membership con iscrizione per chi oltre a questo volesse avere una partecipazione attiva nella community del sito e contenuti escusivi come ad esempio un nuovo mixtape inedito ogni mese e rarità dal passato, strumentali e altro. Tutto il resto è free e rimarrà a disposizione per essere ascoltato, visto e diffuso._ 
_Non ultimo, il sito sarà un posto dove promuovere la musica fuori dai canali ufficiali._ 
_“Down With Bassi” arriva tra poco, all’inizio dell’anno nuovo._ 
_Still doin’ it my way._

_Bassi_
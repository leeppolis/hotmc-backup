---
layout: news
category: News
banner: "/assets/uploads/import.news/murs.jpg"
title: "Murs entra nel Guinness dei Primati per aver rappato 24 ore di seguito"
excerpt: "E’ passato un anno abbondante dalla pubblicazione del suo ultimo album Have a nice life, e Murs ha impiegato gli ultimi 12 mesi per allenarsi e prepararsi a un’impresa piuttosto singolare: il tentativo di entrare nel Guinness dei Primati per la più lunga maratona di rap mai effettuata. E c’è riuscito. Le regole erano molto [&hellip"
quote: ""
description: "E’ passato un anno abbondante dalla pubblicazione del suo ultimo album Have a nice life, e Murs ha impiegato gli ultimi 12 mesi per allenarsi e prepararsi a un’impresa piuttosto singolare: il tentativo di entrare nel Guinness dei Primati per la più lunga maratona di rap mai effettuata. E c’è riuscito. Le regole erano molto [&hellip"
keywords: ""
date: 2016-10-14T00:00:00.000+01:00
author: "Marta Blumi Tripodi"
cover: "/assets/uploads/import.news/murs.jpg"
pagination:
  enabled: true

---

E’ passato un anno abbondante dalla pubblicazione del suo ultimo album _Have a nice life_, e Murs ha impiegato gli ultimi 12 mesi per allenarsi e prepararsi a un’impresa piuttosto singolare: il tentativo di entrare nel Guinness dei Primati per la più lunga maratona di rap mai effettuata. E c’è riuscito.

Le regole erano molto semplici: Murs avrebbe dovuto rappare per 24 ore di seguito, salvo 5 minuti di pausa ogni ora per impellenti bisogni fisiologici. Oltre a rappare pezzi suoi, poteva spaziare anche tra i classici di Tupac, ATCQ, Wu-Tang Clan e altri, l’importante era che non smettesse mai di sputare rime. La maratona si è conclusa con successo giovedì 13 ottobre (ieri) alle prime luci dell’alba: il record è stato ufficialmente certificato dai giudici del Guinness. Potete vederne una piccola parte, appena due ore, nel player qui sopra, ma l’intera performance è stata trasmessa in diretta in streaming.

Curiosità: da oggi Murs detiene il record per il maggior numero di ore consecutive passate a rappare, ma non è il migliore in assoluto: nel luglio scorso l’mc di Miami Pablo Alvarez aveva battuto quello per il freestyle, con un primato di 25 ore di seguito.
---
layout: news
category: News
banner: "/assets/uploads/import.news/odb1.jpeg"
title: "Due film sulla vita di Ol’ Dirty Bastard"
excerpt: "Si fa un gran parlare di biopic, nell’ultimo periodo. In lavorazione ci sarebbero quelli su 2Pac, Nwa, Jimi Hendrix e ora, pare, anche quello sulla vita di Ol’ Dirty Bastard. Solo che stavolta non si tratta di un’unica pellicola, ma di ben due. A rivelarlo è lo storico team leader del Wu-Tang Clan nonché cugino [&hellip"
quote: ""
description: "Si fa un gran parlare di biopic, nell’ultimo periodo. In lavorazione ci sarebbero quelli su 2Pac, Nwa, Jimi Hendrix e ora, pare, anche quello sulla vita di Ol’ Dirty Bastard. Solo che stavolta non si tratta di un’unica pellicola, ma di ben due. A rivelarlo è lo storico team leader del Wu-Tang Clan nonché cugino [&hellip"
keywords: ""
date: 2012-10-05T00:00:00.000+01:00
author: "Marta Blumi Tripodi"
cover: "/assets/uploads/import.news/odb1.jpeg"
pagination:
  enabled: true

---

Si fa un gran parlare di biopic, nell’ultimo periodo. In lavorazione ci sarebbero quelli su [**2Pac**](https://hotmc.com/dopo-il-film-sugli-nwa-john-singleton-dirigera-anche-quello-su-tupac/ "http://hotmc.com/dopo-il-film-sugli-nwa-john-singleton-dirigera-anche-quello-su-tupac/"), [**Nwa**](https://hotmc.com/il-film-sugli-nwa-un-affare-di-famiglia/ "http://hotmc.com/il-film-sugli-nwa-un-affare-di-famiglia/"), [**Jimi Hendrix**](https://hotmc.com/andre-3000-sara-jimi-hendrix-in-un-film-sulla-sua-vita/ "http://hotmc.com/andre-3000-sara-jimi-hendrix-in-un-film-sulla-sua-vita/") e ora, pare, anche quello sulla vita di Ol’ Dirty Bastard. Solo che stavolta non si tratta di un’unica pellicola, ma di ben due.

A rivelarlo è lo storico team leader del Wu-Tang Clan nonché cugino del compianto rapper, Rza, che durante un’intervista ha raccontato la genesi dei due film. Il primo, intitolato _Dirty white boy_, è più che altro la storia del manager di ODB durante gli ultimi due anni della sua vita (a interpretare l’artista sarà Michael K. Williams, già visto in _The wire_); il secondo, invece, intitolato _Dirt: one word could change the world_ , vede più coinvolta la sua famiglia (compreso l’altro cugino, Gza) ed è incentrato sull’adolescenza dei Wu-Tang e sulla loro ascesa al successo.

Rza ha dichiarato di essere coinvolto nella stesura di entrambi i film, per espresso desiderio della madre di ODB. “Farei qualunque cosa per portare avanti il suo ricordo” ha spiegato. Ad ogni modo, per ora nessuno dei due lungometraggi sarebbe ancora in lavorazione; d’altronde, nessuna delle pellicole biografiche citate precedentemente lo è. La strada che porta una sceneggiatura ad approdare al cinema è molto lunga, soprattutto quando si tratta di progetti del genere: purtroppo non è affatto detto che la storia di Ol’ Dirty Bastard arrivi mai sul grande schermo, neanche se ci sono due film in cantiere.
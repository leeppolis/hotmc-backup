---
layout: news
category: News
banner: "/assets/uploads/import.news/elzhi.jpeg"
title: "Elzhi finanzierà il suo album con una campagna Kickstarter"
excerpt: "In un periodo in cui nessuna discografica o sponsor sembra avere voglia di investire nella produzione di un album, qualcuno disposto a sborsare ancora soldi c’è: i fan. Sempre più numerosi, infatti, sono i dischi prodotti tramite un finanziamento crowd-funding di piattaforme tipo Kickstarter. E così anche Elzhi ha deciso di provarci. Il funzionamento del [&hellip"
quote: ""
description: "In un periodo in cui nessuna discografica o sponsor sembra avere voglia di investire nella produzione di un album, qualcuno disposto a sborsare ancora soldi c’è: i fan. Sempre più numerosi, infatti, sono i dischi prodotti tramite un finanziamento crowd-funding di piattaforme tipo Kickstarter. E così anche Elzhi ha deciso di provarci. Il funzionamento del [&hellip"
keywords: ""
date: 2013-11-07T00:00:00.000+01:00
author: "Marta Blumi Tripodi"
cover: "/assets/uploads/import.news/elzhi.jpeg"
pagination:
  enabled: true

---

In un periodo in cui nessuna discografica o sponsor sembra avere voglia di investire nella produzione di un album, qualcuno disposto a sborsare ancora soldi c’è: i fan. Sempre più numerosi, infatti, sono i dischi prodotti tramite un finanziamento crowd-funding di piattaforme tipo Kickstarter. E così anche Elzhi ha deciso di provarci.

Il funzionamento del sistema è molto semplice: a seconda di quanto si dona, si riceve un “pacchetto” che varia dall’essere citato nei ringraziamenti all’infinito. Nel caso di Elzhi, ad esempio, chi è disposto a donare 5000 dollari potrà accompagnarlo in tour, chi ne dona 7500 potrà averlo a casa per un concerto privato, chi ne dona 10.000 passa una giornata in studio con lui e fa la comparsa nel suo video, e via dicendo. Non spaventatevi, però: i contributi partono da 1 dollaro in su. L’obbiettivo finale è di ricevere almeno 25.000 dollari entro il 6 dicembre, e nelle prime 24 ore siamo già a oltre 4000.Chi volesse contribuire alla causa può farlo [**qui**](https://www.kickstarter.com/projects/elzhi/elzhis-new-album "http://www.kickstarter.com/projects/elzhi/elzhis-new-album").
---
layout: news
category: News
banner: "/assets/uploads/import.news/SeanPRice2-copy.jpg"
title: "Sean Price vs Hip Hop Dx: la sfida comincia via Twitter"
excerpt: "Sì, stiamo diventando un po’ monotematici ultimamente, promettiamo che a breve cambieremo argomento. Ma i tentativi di Sean P di rubarci il mestiere sono forse gli avvenimenti più divertenti in questa settimana di elezioni e uragani, perciò continueremo a tenervi aggiornati sull’argomento ancora per un po’. Stavolta vi segnaliamo che per tutta la prossima settimana [&hellip"
quote: ""
description: "Sì, stiamo diventando un po’ monotematici ultimamente, promettiamo che a breve cambieremo argomento. Ma i tentativi di Sean P di rubarci il mestiere sono forse gli avvenimenti più divertenti in questa settimana di elezioni e uragani, perciò continueremo a tenervi aggiornati sull’argomento ancora per un po’. Stavolta vi segnaliamo che per tutta la prossima settimana [&hellip"
keywords: ""
date: 2012-11-01T00:00:00.000+01:00
author: "Marta Blumi Tripodi"
cover: "/assets/uploads/import.news/SeanPRice2-copy.jpg"
pagination:
  enabled: true

---

Sì, stiamo diventando un po’ monotematici ultimamente, promettiamo che a breve cambieremo argomento. Ma i tentativi di Sean P di rubarci il mestiere sono forse gli avvenimenti più divertenti in questa settimana di elezioni e uragani, perciò continueremo a tenervi aggiornati sull’argomento ancora per un po’.

Stavolta vi segnaliamo che per tutta la prossima settimana il nostro eroe, a partire dalle ore 18 di oggi (ora italiana), prenderà il controllo dell’account Twitter di [**HipHopDx**](http://www.hiphopdx.com/ "http://www.hiphopdx.com/"), forse il più celebre online magazine d’oltreoceano in materia di hip hop, e commenterà per i lettori tutte le notizie del giorno. P, infatti, questo mese è stato “assunto” come guest editor della testata: sforna articoli e fa interviste, ma si occupa anche di tutta la parte meno nobile di cucina redazionale, di cui di solito sono incaricati gli stagisti. Tipo, appunto, aggiornare i social network. Ce la farà? Potete seguire la mirabolante impresa da [**qui**](https://twitter.com/hiphopdx "http://twitter.com/hiphopdx").  
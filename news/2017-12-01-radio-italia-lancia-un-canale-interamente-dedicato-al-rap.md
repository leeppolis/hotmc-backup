---
layout: news
category: News
banner: "/assets/uploads/import.news/Schermata-2017-12-01-alle-17.44.17.png"
title: "Radio Italia lancia un canale interamente dedicato al rap"
excerpt: "Se stavate cercando un modo per quantificare il successo che sta riscuotendo l’hip hop italiano in questo momento, ecco l’ennesimo indicatore: Radio Italia, storica emittente votata solo alla musica italiana, domani inaugurerà un canale dedicato esclusivamente al rap di casa nostra. Radio Italia Rap, questo il suo nome, per il momento sarà in onda solo [&hellip"
quote: ""
description: "Se stavate cercando un modo per quantificare il successo che sta riscuotendo l’hip hop italiano in questo momento, ecco l’ennesimo indicatore: Radio Italia, storica emittente votata solo alla musica italiana, domani inaugurerà un canale dedicato esclusivamente al rap di casa nostra. Radio Italia Rap, questo il suo nome, per il momento sarà in onda solo [&hellip"
keywords: ""
date: 2017-12-01T00:00:00.000+01:00
author: "Marta Blumi Tripodi"
cover: "/assets/uploads/import.news/Schermata-2017-12-01-alle-17.44.17.png"
pagination:
  enabled: true

---

Se stavate cercando un modo per quantificare il successo che sta riscuotendo l’hip hop italiano in questo momento, ecco l’ennesimo indicatore: Radio Italia, storica emittente votata solo alla musica italiana, domani inaugurerà un canale dedicato esclusivamente al rap di casa nostra.

Radio Italia Rap, questo il suo nome, per il momento sarà in onda solo [**sul web**](http://www.radioitalia.it/webradio/radioitaliarap.php), 24 ore su 24, e sulla app di Radio Italia, ma avrà anche una finestra in FM su Radio Italia, grazie a un programma in onda dalle 23.00 alle 00.00 di ogni venerdì condotto da Manola Moslehi e Mirko Mengozzi, due speaker da anni tra i ranghi di Radio Italia (che non sembrano essere specializzati in musica urban). E nel 2018 debutterà anche Radio Italia Rap Tv, che si candida quindi a diventare la principale competitor di Hip Hop Tv, finora l’unica nel suo genere.

Questo nuovo canale, che verrà presentato al pubblico domani con un [**evento a Milano**](http://www.radioitalia.it/diventaprotagonista/evento%5Fradio%5Fitalia%5Frap.php), sembra essere ovviamente dedicato soprattutto ai teenager, ma è un ottimo segnale della salute del settore, che evidentemente è florido abbastanza da continuare ad attirare investimenti. Spiega Mario Volanti, presidente di Radio Italia: ““Radio Italia, da sempre attenta ai nuovi fenomeni musicali, ha deciso di dedicare al rap, alla Trap e all’ Hip Hop Italiano, una web radio che potrà diventare punto di incontro dei giovanissimi che amano questo genere, a completamento di quella che è l’offerta editoriale che è parte integrante della nostra mission da oltre 35 anni. Siamo certi che anche questo progetto avrà un grande riscontro come già detto soprattutto sui giovanissimi”.
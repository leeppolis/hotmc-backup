---
layout: news
category: News
banner: "/assets/uploads/import.news/1177729-lenny-kravitz-617-409.jpg"
title: "Lenny Kravitz sarà Marvin Gaye in un film"
excerpt: "La gloriosa stagione delle biopic continua. Dopo Tupac, NWA, Ol’Dirty Bastard, Nina Simone, Jimi Hendrix e Aaliyah, alla lista di quelle in lavorazione si aggiunge anche un film su Marvin Gaye. Lo scetticismo non è dovuto tanto al progetto in sé (il regista, l’inglese Julian Temple, ha già all’attivo diversi apprezzati lungometraggi sui Sex Pistols), [&hellip"
quote: ""
description: "La gloriosa stagione delle biopic continua. Dopo Tupac, NWA, Ol’Dirty Bastard, Nina Simone, Jimi Hendrix e Aaliyah, alla lista di quelle in lavorazione si aggiunge anche un film su Marvin Gaye. Lo scetticismo non è dovuto tanto al progetto in sé (il regista, l’inglese Julian Temple, ha già all’attivo diversi apprezzati lungometraggi sui Sex Pistols), [&hellip"
keywords: ""
date: 2012-11-23T00:00:00.000+01:00
author: "Marta Blumi Tripodi"
cover: "/assets/uploads/import.news/1177729-lenny-kravitz-617-409.jpg"
pagination:
  enabled: true

---

La [**gloriosa stagione delle biopic**](https://hotmc.com/la-biopic-su-nina-simone-comincia-le-riprese-tra-le-polemiche/ "http://hotmc.com/la-biopic-su-nina-simone-comincia-le-riprese-tra-le-polemiche/") continua. Dopo Tupac, NWA, Ol’Dirty Bastard, Nina Simone, Jimi Hendrix e Aaliyah, alla lista di quelle in lavorazione si aggiunge anche un film su Marvin Gaye. Lo scetticismo non è dovuto tanto al progetto in sé (il regista, l’inglese Julian Temple, ha già all’attivo diversi apprezzati lungometraggi sui Sex Pistols), quanto al protagonista: a interpretare Marvin Gaye, ahinoi, sarà Lenny Kravitz, non particolarmente adatto al ruolo sia dal punto di vista artistico che della somiglianza.

Per fortuna, a venire in soccorso ai fan della Motown c’è Janis Gaye, la vedova di Marvin, che si è dichiarata “molto scettica riguardo al progetto” e sembra intenzionata a non dare il suo benestare. Staremo a vedere se il progetto decollerà mai.
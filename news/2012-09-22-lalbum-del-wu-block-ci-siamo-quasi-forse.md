---
layout: news
category: News
banner: "/assets/uploads/import.news/wublock.jpg"
title: "L’album del Wu-Block? Ci siamo quasi. Forse"
excerpt: "“No skinny jeans shit”. Wu-Tang e DBlock stanno lavorando a un album collettivo. E sul risultato che vogliono ottenere hanno le idee chiarissime. “Vogliamo fare qualcosa per i ragazzi del quartiere, per la parte più grimey della platea hip-hop”, spiegano Ghostface e Sheek Louch in un’intervista a Fuse. Quindi niente di mainstream, non che da loro ce lo si [&hellip"
quote: ""
description: "“No skinny jeans shit”. Wu-Tang e DBlock stanno lavorando a un album collettivo. E sul risultato che vogliono ottenere hanno le idee chiarissime. “Vogliamo fare qualcosa per i ragazzi del quartiere, per la parte più grimey della platea hip-hop”, spiegano Ghostface e Sheek Louch in un’intervista a Fuse. Quindi niente di mainstream, non che da loro ce lo si [&hellip"
keywords: ""
date: 2012-09-22T00:00:00.000+01:00
author: "Andrea Cortellari"
cover: "/assets/uploads/import.news/wublock.jpg"
pagination:
  enabled: true

---

“No skinny jeans shit”. **Wu-Tang** e **DBlock** stanno lavorando a un album collettivo. E sul risultato che vogliono ottenere hanno le idee chiarissime. “Vogliamo fare qualcosa per i ragazzi del quartiere, per la parte più _grimey_ della platea hip-hop”, [spiegano Ghostfacee **Sheek Louch** in un’intervista a _Fuse_](https://www.youtube.com/watch?v=nXvd3QZDiws&feature=player%5Fembedded#!). Quindi niente di mainstream, non che da loro ce lo si aspettasse, ma piuttosto un progetto hardcore, meno patinato ma di spessore.

La tiritera da intervista è sempre la stessa. “Un progetto così in giro non c’è”, “L’ho risentito e alla fine della tracklist ero una persona felice. Non succede spesso”,”Questo è quello che mancava”,”Questo disco è come latte, avena e cannella” (dio benedica le metafore culinarie di **Ghostface**).

E se, senza album alla mano, è difficile dire se abbiano ragione, a dare un assaggio di quello che sarà il disco c’è _Union Square_, [singolo uscito qualche mese fa](https://hotmc.com/wu-block-sheek-louch-ghostface-killah-union-square/). E una serie di brani passati, nei quali hanno dato prova di poter tirare fuori qualcosa di interessante, quando membri dei due team uniscono le forze.

Sulla data di uscita ufficiale del progetto ancora non si sa molto. Si pensava che a inizio ottobre avremmo visto il disco comparire online. Ora come ora, a parte una release non ufficiale che gira da un paio di mesi, è difficile dire quando il progetto vedrà la luce. Per il momento tocca accontentarsi dell’hype alzata da interviste come quella a _Fuse_. E sperare che l’attesa sia poi ripagata da qualcosa di valido.
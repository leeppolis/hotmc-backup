---
layout: news
category: News
banner: "/assets/uploads/import.news/fuoco.jpg"
title: "Fuoco Freddo – il nuovo singolo dei PercezioneSestoSenso"
excerpt: "FUOCO FREDDO è il nuovo singolo dei PercezioneSestoSenso. La band abruzzese ospita il sassofonista Francesco Sossio, leader della Sossio Banda, per un inedito incontro fra sonorità originali. I PercezioneSestoSenso, dopo l’uscita a dicembre del videoclip Abrootso, ritornano con il nuovo lavoro Fuoco Freddo. Potrebbe sembrare un ossimoro, ma rappresenta la condizione di molti: ardere di [&hellip"
quote: ""
description: "FUOCO FREDDO è il nuovo singolo dei PercezioneSestoSenso. La band abruzzese ospita il sassofonista Francesco Sossio, leader della Sossio Banda, per un inedito incontro fra sonorità originali. I PercezioneSestoSenso, dopo l’uscita a dicembre del videoclip Abrootso, ritornano con il nuovo lavoro Fuoco Freddo. Potrebbe sembrare un ossimoro, ma rappresenta la condizione di molti: ardere di [&hellip"
keywords: ""
date: 2015-01-25T00:00:00.000+01:00
author: "Haile Anbessa"
cover: "/assets/uploads/import.news/fuoco.jpg"
pagination:
  enabled: true

---

[](https://hotmc.com/wp-content/uploads/2015/01/fuoco.jpg)

FUOCO FREDDO è il nuovo singolo dei PercezioneSestoSenso. La band abruzzese ospita il sassofonista Francesco Sossio, leader della Sossio Banda, per un inedito incontro fra sonorità originali.

I PercezioneSestoSenso, dopo l’uscita a dicembre del videoclip Abrootso, ritornano con il nuovo lavoro Fuoco Freddo. Potrebbe sembrare un ossimoro, ma rappresenta la condizione di molti: ardere di una passione che spinge, ma non corrode. “Fuoco freddo dentro me, brucia, ma non consuma”.  
Un canto di speranza, nella consapevolezza che il futuro ci riserverà un mondo migliore, se ci lasciamo pervadere dalle emozioni. Niente e nessuno può fermare l’essere umano quando è spinto da vera passione: “ormai conosco quelle frasi, mi hai insegnato a non temere / che se il giorno ce l’hai dentro, mai la notte scenderà”.  
Un canto per tutti quelli che traggono il vero nutrimento dall’amore: il fuoco freddo, quello che non fa male, quello che ci fa sentire vivi, quello che tutti abbiamo dentro.

Fuoco Freddo è una nuova tappa nel percorso artistico della band di Atri (Teramo) che propone un’interpretazione originale e sperimentale della musica reggae roots, che si mescola con il rock, il funky, il dub, la canzone, col sapore particolare che la lingua italiana dà a tutti questi ingredienti. Per l’occasione i PercezioneSestoSenso collaborano con un ospite d’eccezione, Francesco Sossio, leader della Sossio Banda (gruppo pugliese considerato fra le più interessanti proposte della world music italiana) sassofonista e compositore, per anni sax baritono nella band di Enzo Avitabile, con il quale si è esibito in tutto il mondo insieme ai Bottari di Portico, suonando con musicisti del calibro di Baba Sissoko, Manu Dibango, Cheb Khaled, Femi Kuti e molti altri.

Info:

Sito: http://www.histricks.com/
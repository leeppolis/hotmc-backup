---
layout: news
category: News
banner: "/assets/uploads/import.news/24_damianmarley2.jpg-1024x1028.jpg"
title: "Damian Marley racconta Stony Hill, il suo prossimo album"
excerpt: "  Dodici anni dopo l’uscita dell’acclamato Welcome to Jamrock, vincitore del Grammy come miglior album reggae nel 2006, Damian “Jr. Gong” Marley è pronto a lanciare il suo nuovo album solista, Stony Hill. In questi dodici anni “Jr. Gong” ha continuato a farsi notare sia nelle vesti di cantante e produttore, sia come parte di progetti condivisi, come SuperHeavy, album [&hellip"
quote: ""
description: "  Dodici anni dopo l’uscita dell’acclamato Welcome to Jamrock, vincitore del Grammy come miglior album reggae nel 2006, Damian “Jr. Gong” Marley è pronto a lanciare il suo nuovo album solista, Stony Hill. In questi dodici anni “Jr. Gong” ha continuato a farsi notare sia nelle vesti di cantante e produttore, sia come parte di progetti condivisi, come SuperHeavy, album [&hellip"
keywords: ""
date: 2017-03-07T00:00:00.000+01:00
author: "Pietro Mantovani"
cover: "/assets/uploads/import.news/24_damianmarley2.jpg-1024x1028.jpg"
pagination:
  enabled: true

---

Dodici anni dopo l’uscita dell’acclamato _Welcome to Jamrock_, vincitore del Grammy come miglior album reggae nel 2006, Damian “Jr. Gong” Marley è pronto a lanciare il suo nuovo album solista, _Stony Hill._In questi dodici anni “Jr. Gong” ha continuato a farsi notare sia nelle vesti di cantante e produttore, sia come parte di progetti condivisi, come _SuperHeavy_, album del gruppo formato insieme a Mick Jagger e Joss Stone, e _Distant Relatives_, lavoro nato dalla collaborazione con Nas.

Nell’intervista che trovate qui sopra, Marley racconta a David Rodigan il suo nuovo attesissimo album all’interno dello storico Studio One.

Della tracklist conosciamo già quattro tracce: il singolo _Nail Pon Cross_, _Caution_ (in cui è riconoscibile il campione di The Whole World Is Africa dei Black Uhuru), _Roar Fi A Cause_ (una delle ultime ad essere state inserite nel disco vista la mancanza di pezzi energici e uptempo), e _Everybody Wants To Be Somebody_, pezzo che – racconta Marley – fa parte di una serie di canzoni presenti nel disco in cui si cimenta maggiormente nel cantato e in cui vengono riprese le sonorità classiche del reggae, il roots acustico stile Wailers, per intendersi.

Altre tracce ancora inedite sono _Here I Come Again_, pezzo di apertura del disco che campiona l’omonima canzone di Dennis Brown, _Medication_, ganja song in combinazione con il fratello Stephen, _Time Travel_ e _Livin’ It Up_, in cui Marley prende ispirazione dalla figura del padre per spronane i giovani del ghetto a credere nei propri sogni.

_Stony Hill_ continua il percorso che dalla “rock” di Jamrock lo ha portato alla “stone” di Rockstone e riflette la parte della vita che Jr. Gong ha vissuto nei quartieri ricchi – Stone Hill è un quartiere residenziale di St. Andrew Parish, nella periferia nord di Kingston – ma senza mai dimenticare le proprie radici.

Alla fine della chiacchierata Jr. Gong confessa: il disco uscirà tra aprile e maggio, e noi attendiamo fiduciosi.
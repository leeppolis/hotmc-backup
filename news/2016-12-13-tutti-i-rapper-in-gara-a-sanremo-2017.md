---
layout: news
category: News
banner: "/assets/uploads/import.news/festival-di-sanremo_480x500_scaled_cropp.jpg"
title: "Tutti i rapper in gara a Sanremo 2017"
excerpt: "Sono appena stati annunciati i nomi in gara tra i big a Sanremo 2017: come da tradizione da qualche anno ci sono anche vari rapper in concorso, in questo caso tre (tra i giovani non si contano invece rapper, ma c’è una cantante che di recente ha tentato le sorti con la musica urban, Marianne [&hellip"
quote: ""
description: "Sono appena stati annunciati i nomi in gara tra i big a Sanremo 2017: come da tradizione da qualche anno ci sono anche vari rapper in concorso, in questo caso tre (tra i giovani non si contano invece rapper, ma c’è una cantante che di recente ha tentato le sorti con la musica urban, Marianne [&hellip"
keywords: ""
date: 2016-12-13T00:00:00.000+01:00
author: "Valerio Spadoni"
cover: "/assets/uploads/import.news/festival-di-sanremo_480x500_scaled_cropp.jpg"
pagination:
  enabled: true

---

Sono appena stati annunciati i nomi in gara tra i big a Sanremo 2017: come da tradizione da qualche anno ci sono anche vari rapper in concorso, in questo caso tre (tra i giovani non si contano invece rapper, ma c’è una cantante che di recente ha tentato le sorti con la musica urban, Marianne Mirage, prodotta dalla Sugar di Caterina Caselli). I big in questione sono Nesli (in coppia con la cantante Alice Paba), Raige (in coppia con la cantante Giulia Luzi) e Clementino: da sottolineare il fatto che due su tre partono dal rap per arrivare a lambire territori più pop, quindi non sarebbero da considerare rapper tout-court.

Per gli amanti delle statistiche, i concorrenti provenienti dai talent show sono 6 (quattro da Amici, ovvero Elodie, Sergio Sylvestre, Alessio Bernabei e Alice Paba, e due da X Factor, ovvero Chiara Galiazzo e Michele Bravi, più Giusy Ferreri che aveva partecipato alla primissima edizione di X Factor; da notare che Alice Paba ha partecipato sia ad Amici che a The Voice), e 8 quelli della vecchia guardia sanremese (Al Bano, Paola Turci, Fiorella Mannoia, Fabrizio Moro, Gigi D’Alessio, Ron, Michele Zarrillo e Marco Masini). Chiudono il quadro gli outsider Samuel dei Subsonica, l’autore e cantautore indie Ermal Meta, l’attrice e conduttrice tv Lodovica Comello, il vincitore di Sanremo Giovani 2016 Francesco Gabbani e Bianca Atzei, cantante/prezzemolina radiotelevisiva da anni sotto l’ala protettrice dal patron di Rtl 102.5 (che è anche il suo discografico). Non ci resta che attendere dal 7 all’11 febbraio per assistere alle performance dei concorrenti. In bocca al lupo a tutti!
---
layout: news
category: News
banner: "/assets/uploads/import.news/gue-pequeno.jpg"
title: "Gué Pequeno giudice nella nuova edizione di Top Dj"
excerpt: "Top Dj è un talent show per dj e producer, molto apprezzato e seguito dagli addetti ai lavori, che fino alla scorsa stagione era in onda su Sky: la giuria era formata da Albertino, Lele Sacchi e Stefano Fontana. Quest’anno sbarcherà per la prima volta su Italia 1 e la produzione ha già annunciato che [&hellip"
quote: ""
description: "Top Dj è un talent show per dj e producer, molto apprezzato e seguito dagli addetti ai lavori, che fino alla scorsa stagione era in onda su Sky: la giuria era formata da Albertino, Lele Sacchi e Stefano Fontana. Quest’anno sbarcherà per la prima volta su Italia 1 e la produzione ha già annunciato che [&hellip"
keywords: ""
date: 2016-02-29T00:00:00.000+01:00
author: "Marta Blumi Tripodi"
cover: "/assets/uploads/import.news/gue-pequeno.jpg"
pagination:
  enabled: true

---

[](https://hotmc.com/wp-content/uploads/2016/02/gue-pequeno.jpg)

Top Dj è un talent show per dj e producer, molto apprezzato e seguito dagli addetti ai lavori, che fino alla scorsa stagione era in onda su Sky: la giuria era formata da Albertino, Lele Sacchi e Stefano Fontana. Quest’anno sbarcherà per la prima volta su Italia 1 e la produzione ha già annunciato che il cast sarà completamente rivoluzionato.

Ufficialmente i giudici non sono ancora stati annunciati, ma l’informatissimo TvBlog, riprendendo un articolo de La Stampa in cui il giornalista Luca Dondoni intervista la direttrice di Italia 1 Laura Casarotto, **[dà per certo](http://www.tvblog.it/post/1257605/top-dj-2016-giuria-gue-pequeno-syria-david-morales)** che sarà formata da Syria, David Morales e Gué Pequeno. Si tratterebbe della prima volta in un talent televisivo per Gué (che però, prosegue TvBlog nello stesso articolo, anni fa sarebbe andato molto vicino a ottenere un posto nella giuria di X Factor, lo stesso anno un cui poi fece il suo ingresso Fedez). Chiariamo immediatamente che per ora non c’è alcun commento da parte del diretto interessato né dalla rete: vi terremo aggiornati in caso di conferme o smentite, ma sembra comunque una notizia abbastanza plausibile, nel qual caso facciamo un grosso in bocca al lupo a Guè per la sua nuova avventura.

**#AGGIORNAMENTO:** Ci confermano che Gué Pequeno è ufficialmente uno dei tre giudici della nuova edizione di Top Dj, in onda questa primavera su Italia 1 (il giorno di messa in onda non è ancora stato rivelato, ma ve lo faremo sapere quanto prima). Un grosso in bocca al lupo a Guè!
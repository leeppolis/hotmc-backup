---
layout: news
category: News
banner: "/assets/uploads/import.news/2AA3399D00000578-3166016-Jaden_Smith_joined_his_co_stars_on_the_set_of_The_Get_Down_in_Br-m-30_1437182372786.jpg"
title: "Il trailer e la première di The Get Down, la serie di Netflix sulla nascita dell’hip hop"
excerpt: "Il nuovo trailer di The Get Down, anche se più rifinito, è molto simile a quello che vi avevamo già mostrato qualche mese fa, ma fa sempre bene vederlo un’altra volta – lo trovate qui sopra – perché è davvero una delle serie più attese dell’anno. Creata da Baz Luhrman, parla del periodo d’oro in [&hellip"
quote: ""
description: "Il nuovo trailer di The Get Down, anche se più rifinito, è molto simile a quello che vi avevamo già mostrato qualche mese fa, ma fa sempre bene vederlo un’altra volta – lo trovate qui sopra – perché è davvero una delle serie più attese dell’anno. Creata da Baz Luhrman, parla del periodo d’oro in [&hellip"
keywords: ""
date: 2016-07-26T00:00:00.000+01:00
author: "Marta Blumi Tripodi"
cover: "/assets/uploads/import.news/2AA3399D00000578-3166016-Jaden_Smith_joined_his_co_stars_on_the_set_of_The_Get_Down_in_Br-m-30_1437182372786.jpg"
pagination:
  enabled: true

---

Il nuovo trailer di _The Get Down_, anche se più rifinito, è molto simile a quello che [**vi avevamo già mostrato**](https://hotmc.com/le-prime-grandiose-scene-da-the-get-down-la-serie-netflix-sulle-origini-dellhip-hop/) qualche mese fa, ma fa sempre bene vederlo un’altra volta – lo trovate qui sopra – perché è davvero una delle serie più attese dell’anno. Creata da Baz Luhrman, parla del periodo d’oro in cui a New York sono nate e cresciute buona parte delle subculture musicali più iconiche del ventesimo secolo: la disco, il punk e soprattutto l’hip hop.

La vera novità, però, è che l’uscita è finalmente molto vicina: oltre al trailer uscito ieri, infatti, la stessa sera c’è stata anche la première della serie all’Universal Hip Hop Museum del Bronx e la rivelazione che il primo episodio sarà disponibile [**anche in Italia**](https://www.netflix.com/it/title/80025601) a partire dal 12 agosto. Un evento di presentazione ufficiale, privo di red carpet ma in cui hanno presenziato il cast, la crew e pochi selezionati invitati, tra cui anche Grandmaster Flash, A$ap Rocky, Spike Lee, Grandmaster Caz e molti altri (Hip Hop Dx ha pubblicato [**l’intera gallery fotografica**](http://hiphopdx.com/news/id.39756/title.aap-rocky-spike-lee-jaden-smith-attend-the-get-down-bronx-screening)). Insomma, l’attesa non dovrebbe essere ancora lunga: tenete d’occhio il vostro account Netflix per saperne di più.
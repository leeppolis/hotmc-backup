---
layout: news
category: News
banner: "/assets/uploads/import.news/joe.jpg"
title: "The Gideon e Selah – Badadeng Remix"
excerpt: "L’etichetta Batelier Records pubblica il remix del brano Badadeng dei gemelli The Gideon e Selah del collettivo Jah Ova Evil, a un mese dalla pubblicazione fisica dell’album Forever Judah prevista per il 3 marzo 2017. Il nuovo brano, Badadeng Remix (tratto dall’album digitale Forever Judah – Twins remix), è il risultato della collaborazione tra il [&hellip"
quote: ""
description: "L’etichetta Batelier Records pubblica il remix del brano Badadeng dei gemelli The Gideon e Selah del collettivo Jah Ova Evil, a un mese dalla pubblicazione fisica dell’album Forever Judah prevista per il 3 marzo 2017. Il nuovo brano, Badadeng Remix (tratto dall’album digitale Forever Judah – Twins remix), è il risultato della collaborazione tra il [&hellip"
keywords: ""
date: 2017-02-20T00:00:00.000+01:00
author: "Haile Anbessa"
cover: "/assets/uploads/import.news/joe.jpg"
pagination:
  enabled: true

---

L’etichetta Batelier Records pubblica il remix del brano Badadeng dei gemelli The Gideon e Selah del collettivo Jah Ova Evil, a un mese dalla pubblicazione fisica dell’album Forever Judah prevista per il 3 marzo 2017.

  
Il nuovo brano, Badadeng Remix (tratto dall’album digitale Forever Judah – Twins remix), è il risultato della collaborazione tra il produttore Djei Gogo di Flavour Production e Batelier Records, con la partecipazione del collettivo Jah Ova Evil, e in particolare proprio di The Gideon e Selah. Come il titolo stesso suggerisce, si tratta del remix della canzone Badadeng in cui Djei Gogo ha ritoccato la melodia, aggiungendo forza ai bassi e alle percussioni, mentre Tom Coyne di Sterling Inc ne ha curato il master.

Nel videoclip troviamo i gemelli The Gideon e Selah per la prima volta insieme ripresi durante il tour che li ha portati su numerosi palchi in Giamaica ed Europa: dalla Francia all’Italia, alla Slovacchia alla Repubblica Ceca e ovviamente l’isola del reggae, di cui possiamo ammirare il meraviglioso panorama. Facendo attenzione, si possono individuare circa venti artisti tra cui Johnny Osbourne (JAM), Mellow Mood (IT), Big Famili (FR), Sista Carmen (United Flavour – CZ), Medial Banana (SK) e Gras dei Riddim Colony (HU).

Il testo del brano è stato scritto da The Gideon con l’obiettivo di diffondere un messaggio d’amore attraverso la musica di Jah Ova Evil. Le liriche possono essere visualizzate nel video attivando i sottotitoli su Youtube per cantare con loro!

Badadeng Remix è disponibile all’interno dell’EP Forever Judah – Twins remix mentre la versione originale fa parte dell’album Jah Ova Evil: Forever Judah pubblicato nel 2015 in versione digitale e disponibile a partire da marzo 2017 anche in formato CD e in vinile.

**Alla fine del video, Batelier Records propone un contest online in cui presenta gli artisti con cui collabora attraverso un video quiz grazie al quale è possibile vincere un viaggio in Giamaica e incontrare The Gideon e Selah insieme a tutto il collettivo Jah Ova Evil. [Qui](http://game.batelier-records.com/r-hotmc)**
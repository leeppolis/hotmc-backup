---
layout: news
category: News
banner: "/assets/uploads/import.news/pp.jpg"
title: "YEABOi-Dressed Up: il giovane bolzanino che rappa in inglese esordisce su Spotify"
excerpt: "“Sembra un americano come un altro”, ha detto di lui un rapper della scena, al primo ascolto del suo pezzo. Ed effettivamente a sentirlo senza conoscerlo parrebbe un americano qualunque, che pubblica le sue tracce, magari senza finire in classifica, ma che si lascia ascoltare anche volentieri, con una voce profonda e quel po’ di [&hellip"
quote: ""
description: "“Sembra un americano come un altro”, ha detto di lui un rapper della scena, al primo ascolto del suo pezzo. Ed effettivamente a sentirlo senza conoscerlo parrebbe un americano qualunque, che pubblica le sue tracce, magari senza finire in classifica, ma che si lascia ascoltare anche volentieri, con una voce profonda e quel po’ di [&hellip"
keywords: ""
date: 2018-03-30T00:00:00.000+01:00
author: "Gabriel Marciano"
cover: "/assets/uploads/import.news/pp.jpg"
pagination:
  enabled: true

---

“Sembra un americano come un altro”, ha detto di lui un rapper della scena, al primo ascolto del suo pezzo. Ed effettivamente a sentirlo senza conoscerlo parrebbe un americano qualunque, che pubblica le sue tracce, magari senza finire in classifica, ma che si lascia ascoltare anche volentieri, con una voce profonda e quel po’ di autotune che la ingrossa in determinati momenti e la dissolve in altri…

Tutt’altro: il ragazzo non ha ancora vent’anni, non ha nessun legame diretto con gli States, se non una passione per i suoni che ne derivano e per l’NBA, è bolzanino e l’inglese si può dire che non l’abbia imparato a scuola, ma scrivendo. Si chiama Mattia Meneghini, in arte **YEABOi** e il rap, o forse è meglio dire “la trap” è il mezzo che usa per buttare su un foglio ed esternare le brutte esperienze che ha vissuto. Una settimana fa ha rilasciato il suo primo singolo ufficiale su Spotify, intitolato _Dressed Up_.

La stessa traccia rilasciata su Spotify, prodotta dal rapper e producer **Emmex** (con grafica a cura di **Jesusecret**), è come una valvola di sfogo, che contiene un testo molto esplicito, ma anche da conoscere e capire – con la difficoltà della comprensione della lingua per gli ascoltatori italiani.

_Dressed Up_ parla del rapporto con la sua famiglia a cui chiede scusa, dei demoni con cui nessuno dovrebbe avere a che fare, definendosi l’angelo in mezzo ai demoni stessi, vestito bene per l’occasione, avendo trovato nel rap una via per uscire dalle negatività: “La musica è stato un nuovo mondo per distaccarmi oltre alla pallacanestro, che non posso più praticare ad alti livelli” ha rivelato **YEABOi**.
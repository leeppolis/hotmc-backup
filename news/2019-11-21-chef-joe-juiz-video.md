---
layout: news
category: News
banner: "/assets/uploads/import.news/Progetto-senza-titolo.jpeg"
title: "Chef Joe – Juiz: video"
excerpt: "Juiz è il titolo del nuovo video di Chef Joe, disponibile in anteprima esclusiva su HotMC – il brano è inoltre disponibile su tutti i digital store, distribuito da Artist First. Per chi ha seguito gli esordi dell’underground romano che poi ha fatto più o meno breccia nel mainstream – con nomi quali Gemitaiz, MadMan, [&hellip"
quote: ""
description: "Juiz è il titolo del nuovo video di Chef Joe, disponibile in anteprima esclusiva su HotMC – il brano è inoltre disponibile su tutti i digital store, distribuito da Artist First. Per chi ha seguito gli esordi dell’underground romano che poi ha fatto più o meno breccia nel mainstream – con nomi quali Gemitaiz, MadMan, [&hellip"
keywords: ""
date: 2019-11-21T00:00:00.000+01:00
author: "Riccardo Primavera"
cover: "/assets/uploads/import.news/Progetto-senza-titolo.jpeg"
pagination:
  enabled: true

---

_Juiz_ è il titolo del nuovo video di **Chef Joe**, disponibile in anteprima esclusiva su **HotMC** – il brano è inoltre disponibile su tutti i digital store, distribuito da **Artist First**.

Per chi ha seguito gli esordi dell’underground romano che poi ha fatto più o meno breccia nel mainstream – con nomi quali **Gemitaiz**, **MadMan**, **Rancore**, **Yojimbo**, **Canesecco** e altri ancora -, quello di Chef Joe non sarà un nome nuovo. Il rapper capitolino è infatti attivo sin dal 2008 e ha collaborato con gran parte di quella scuola che ha segnato in maniera forte gli anni ’10 del rap italiano, pubblicando diversi lavori. Dopo aver trascorso diversi anni in Brasile, è tornato a registrare e produrre musica, e la stessa Juiz è un’anteprima di _Jesus Te Ama_, il suo nuovo progetto solista, previsto per il 2020.

Juiz, prodotta da **Wokem Bemo**, è una traccia dalle tinte cupe, ipnotiche, ma incalzanti; è uno sfogo senza peli sulla lingua, che colpisce tanto la scena rap italiana quanto la società del belpaese, analizzata con gli occhi cinici di chi ha visto altro nel mondo. Il video, diretto da **Fexs**, è stato girato nella banlieue parigina di Chanteloup-les-Vignes.
---
layout: news
category: News
banner: "/assets/uploads/import.news/toke.jpg"
title: "Tòke – Wake Up Inna Kingston"
excerpt: "Il primo album dell’italiana Bassplate Records è una collaborazione con il talentuoso artista emergente tedesco/indonesiano Tóke. Ancora una volta è la terra del reggae che favorisce gli scambi e la creatività: Mikey Tuff (co-fondatore e riddim builder dell’etichetta), e Tóke si sono incontrati a Kingston durante una lunga permanenza molto feconda dal punto di vista [&hellip"
quote: ""
description: "Il primo album dell’italiana Bassplate Records è una collaborazione con il talentuoso artista emergente tedesco/indonesiano Tóke. Ancora una volta è la terra del reggae che favorisce gli scambi e la creatività: Mikey Tuff (co-fondatore e riddim builder dell’etichetta), e Tóke si sono incontrati a Kingston durante una lunga permanenza molto feconda dal punto di vista [&hellip"
keywords: ""
date: 2016-07-20T00:00:00.000+01:00
author: "Haile Anbessa"
cover: "/assets/uploads/import.news/toke.jpg"
pagination:
  enabled: true

---

  
Il primo album dell’italiana Bassplate Records è una collaborazione con il talentuoso artista emergente tedesco/indonesiano Tóke. Ancora una volta è la terra del reggae che favorisce gli scambi e la creatività: Mikey Tuff (co-fondatore e riddim builder dell’etichetta), e Tóke si sono incontrati a Kingston durante una lunga permanenza molto feconda dal punto di vista creativo ed ispirazionale e lì, grazie all’affinità dei suoni e dei riddim dell’etichetta con la sensibilità del cantante, è nata l’idea di realizzare un lavoro che rappresentasse questa esperienza.  
‘Wake Up Inna Kingston’ è stato registrato a Bologna allo Studio 61 da Adriano Ippolito (co-fondatore e sound engineer), dove Tóke ha registrato le parti vocali e arricchito i riddim targati Bassplate con preziosi interventi strumentali, e ospita i giamaicani Conkarah, Infinite ed Exile Di Brave e l’indonesiano Ras Muhamad, ambasciatore del reggae nel sud est asiatico.  
Le sonorità del disco sono quelle che contraddistinguono le produzioni Bassplate Records: profondamente ispirati dalla musica giamaicana degli anni ‘70 e ‘80, i riddim sono realizzati utilizzando un insieme di strumenti reali, outboards vintage e plugins, cercando sempre un classico ‘colore’ analogico del passato.  
Tóke dimostra una grande abilità di scrittura coprendo argomenti che vanno dalla narrazione di una giornata ‘musicale’ a Kingston ( Frizzle, manifesto dell’album), alla profonda ballata di commiato Movements, passando per riflessioni molto intime (No One, Running Away, Talkin’ Bout You) e commenti di attualità (Open The World, Respect).  
L’artwork è curato da Simonluca Spadanuda (Urbanmagic) ed è composto da nove tavole originali che illustrano la filosofia dell’album e delle singole canzoni, ciascuna realizzata con l’utilizzo di tecniche classiche unite agli strumenti digitali.  
Le otto tracce di ‘Wake up inna Kingston’ mettono in evidenza la freschezza di Tóke e la grande qualità dei suoni Bassplate: lo spirito dell’intero lavoro è quello di un reggae dal respiro internazionale che però non cessa di avere come riferimento la terra che ha dato questa musica al mondo.
---
layout: news
category: News
banner: "/assets/uploads/import.news/ten.jpg"
title: "Ten – Back To Business"
excerpt: "E’ uscito il 16 aprile 2012 “TEN”, il primo album dei BACK TO BUSINESS (One Step Records / Venus), ska-core band da Bassano del Grappa (Vi). La band, nata nel 2002 come “Jamburraska”, ha percorso negli anni un cammino che l’ha portata a maturare una nuova consapevolezza, culminata con il cambio del nome che, appunto, [&hellip"
quote: ""
description: "E’ uscito il 16 aprile 2012 “TEN”, il primo album dei BACK TO BUSINESS (One Step Records / Venus), ska-core band da Bassano del Grappa (Vi). La band, nata nel 2002 come “Jamburraska”, ha percorso negli anni un cammino che l’ha portata a maturare una nuova consapevolezza, culminata con il cambio del nome che, appunto, [&hellip"
keywords: ""
date: 2012-05-16T00:00:00.000+01:00
author: "Haile Anbessa"
cover: "/assets/uploads/import.news/ten.jpg"
pagination:
  enabled: true

---

E’ uscito il 16 aprile 2012 “TEN”, il primo album dei BACK TO BUSINESS (One Step Records / Venus), ska-core band da Bassano del Grappa (Vi).  
La band, nata nel 2002 come “Jamburraska”, ha percorso negli anni un cammino che l’ha portata a maturare una nuova consapevolezza, culminata con il cambio del nome che, appunto, richiama un simbolico “salto nella mischia” della scena ska-core italiana.  
A coronare questa evoluzione, nel 2011 arriva la collaborazione con One Step Records e l’uscita a marzo 2012 del primo singolo “Rock The Casbah”, personale tributo ai Clash e ottimo biglietto da visita per una band che propone uno ska-core fresco ed attuale.

Nel nuovo album “TEN”, la band si destreggia egregiamente tra le influenze californiane, un tocco di funk e chiari riferimenti allo ska-core italiano della seconda metà degli anni ’90, tra testi in inglese e liriche in italiano.  
Potenza ed allo stesso tempo riflessione: i testi sono spesso volti alla riflessione sul mondo che ci circonda, sui propri pensieri e sulla realtà che cambia in base alle percezioni personali, ma con un velo di ottimismo.  
Nel disco i Back To Business percorrono una strada che documenta l’evoluzione avvenuta a partire dal 2002\. “Ten” diventa così una sorta di diario dello stile e dei pensieri dei primi dieci anni di vita della band.  
Lo stile delle origini, lampante nello ska leggero di “Change the game” o nella reggae-ballad “Se non ci sarai”, cresce e si rende più solido già in “Take your time”, trasmettendo sempre la voglia di essere protagonisti del proprio tempo e della propria “partita” quotidiana.  
L’evoluzione della band prosegue, portandola verso suoni più “core”, con brani come “Fed by the sound”, “Killer” e “Turn off the TV” e “Feel”, vere e proprie esortazioni a scegliere uno stile di vita più semplice e profondo, diffidando della comunicazione di massa di basso livello e del “pensiero di flusso”.  
L’anima reggae riemerge in “Perché?”, brano dallo sfondo più impegnato nel sociale, ma che in definitiva si rivolge nuovamente alla singola persona, la quale, nella ricerca di se stessa, è obbligata a rendersi conto delle maschere di ipocrisia con cui si isola dalla parte difficile della realtà.  
La maturazione dello stile, invece, è evidente in “Anyway you know”, “Too many songs” e “There’s not reality” che rappresentano la necessità del gruppo di parlare di sée alla gente, in modo più articolato e maturo, includendo influenze funky ed esotiche, fermo restando il filo conduttore del disco, ovvero la crescita interiore e la speranza che, in fondo, un modo di vivere migliore sia comunque possibile.

Mentre il singolo “ROCK THE CASBAH” continuerà ad essere disposizione in free download sul sito www.onesteprecords.it/btb, dal 16 aprile 2012, l’album “TEN” sarà disponibile nei migliori negozi di dischi (con distribuzione VENUS) e sugli store digitali (iTunes, Amazon, EMusic, ecc.).

“TEN” TRACK LIST

1\. KILLER  
2\. FEEL  
3\. FED BY THE SOUND  
4\. ANYWAY YOU KNOW  
5\. TAKE YOUR TIME  
6\. PERCHE’?  
7\. SE NON CI SARAI  
8\. THERE’S NOT REALITY  
9\. TURN OFF THE TV  
10\. TOO MANY SONGS  
11\. CHANGE THE GAME  
12\. ROCK THE CASBAH

“TEN” CREDITI

Prodotto da Back To Business, Luca Bernardoni e One Step Records  
Co-prodotto da Maurizio Baggio e Vincenzo M. Cristi  
Registrato, mixato e masterizzato Maurizio Baggio c/o Hate Recording Studio (Rosà – Vi) ad eccezione della traccia 12: Vincenzo M. Cristi c/o The Alternative Factory Studio (Roma).  
Art direction & Design: Riccardo Michelozzo e Chiara Dal Maso.

Management & Booking: Luca Bernardoni  
Etichetta discografica e promozione: One Step Records

DISTRIBUZIONE PER L’ITALIA  
ONE STEP RECORDS: http://www.onesteprecords.it  
& VENUS DISTRIBUZIONE: http://www.venusdischi.com

In collaborazione con MANINALTO!, RADIO ALTERNATIVE, DOLCE VITA MAGAZINE

I BACK TO BUSINESS supportano “KNOW YOUR RIGHTS – Sicurezza sul lavoro”

Riferimenti web BACK TO BUSINESS

BTB Facebook: https://www.facebook.com/backtobusinessmusic  
BTB YouTube: http://www.youtube.com/backtobusinessmusic
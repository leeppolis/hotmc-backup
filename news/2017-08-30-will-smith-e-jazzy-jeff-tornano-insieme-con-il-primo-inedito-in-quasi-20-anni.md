---
layout: news
category: News
banner: "/assets/uploads/import.news/will-smith-dj-jazzy-jeff-billboard-1548.jpg"
title: "Will Smith e Jazzy Jeff tornano insieme con il primo inedito in quasi 20 anni"
excerpt: "Tra Jazzy Jeff e Will Smith, un tempo conosciuto come The Fresh Prince, non si è mai consumata una rottura vera e propria: semplicemente, il gruppo è andato alla deriva quando gli impegni cinematografici e televisivi di Will Smith hanno cominciato ad avere la precedenza. I due hanno continuato a lavorare insieme anche negli album [&hellip"
quote: ""
description: "Tra Jazzy Jeff e Will Smith, un tempo conosciuto come The Fresh Prince, non si è mai consumata una rottura vera e propria: semplicemente, il gruppo è andato alla deriva quando gli impegni cinematografici e televisivi di Will Smith hanno cominciato ad avere la precedenza. I due hanno continuato a lavorare insieme anche negli album [&hellip"
keywords: ""
date: 2017-08-30T00:00:00.000+01:00
author: "Marta Blumi Tripodi"
cover: "/assets/uploads/import.news/will-smith-dj-jazzy-jeff-billboard-1548.jpg"
pagination:
  enabled: true

---

Tra Jazzy Jeff e Will Smith, un tempo conosciuto come The Fresh Prince, non si è mai consumata una rottura vera e propria: semplicemente, il gruppo è andato alla deriva quando gli impegni cinematografici e televisivi di Will Smith hanno cominciato ad avere la precedenza. I due hanno continuato a lavorare insieme anche negli album solisti del rapper, ma sono ben 19 anni che non esce un loro brano inedito targato Jazzy Jeff & The Fresh Prince.

L’attesa, però, pare essere terminata, anche se in maniera abbastanza inaspettata: si tratta infatti di un brano EDM con qualche concessione al reggae dancehall, contro ogni previsione. _Get lit_, questo il titolo, è stato presentato per la prima volta durante il Livewire Festival in Inghilterra, lo scorso weekend. “Volevo fare una canzone che aiutasse la gente a far brillare la propria luce interiore” ha spiegato Will Smith: che ci sia riuscito o no, lo dirà il suo pubblico (giudicate dal video qui sopra). In ogni caso, a quanto a dichiarato Jazzy Jeff, i due sarebbero al lavoro su un nuovo album, ancora senza data di uscita.
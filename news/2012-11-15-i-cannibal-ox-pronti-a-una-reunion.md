---
layout: news
category: News
banner: "https://hotmc.com/wp-content/uploads/2012/11/cannibal.bmp"
title: "I Cannibal Ox pronti a una reunion?"
excerpt: "Un unico album all’attivo, Cold vein, nel 2001:  un secondo progetto previsto per il 2006, ma mai partorito. In questo consiste la breve parabola discografica dei Cannibal Ox, gruppo tuttora molto amato dal pubblico e considerato una delle scoperte più riuscite di El-P, che all’epoca produsse il loro disco. Ormai Vordul Mega e Vast Aire [&hellip"
quote: ""
description: "Un unico album all’attivo, Cold vein, nel 2001:  un secondo progetto previsto per il 2006, ma mai partorito. In questo consiste la breve parabola discografica dei Cannibal Ox, gruppo tuttora molto amato dal pubblico e considerato una delle scoperte più riuscite di El-P, che all’epoca produsse il loro disco. Ormai Vordul Mega e Vast Aire [&hellip"
keywords: ""
date: 2012-11-15T00:00:00.000+01:00
author: "Marta Blumi Tripodi"
cover: "https://hotmc.com/wp-content/uploads/2012/11/cannibal.bmp"
pagination:
  enabled: true

---

Un unico album all’attivo, _Cold vein_, nel 2001: un secondo progetto previsto per il 2006, ma mai partorito. In questo consiste la breve parabola discografica dei Cannibal Ox, gruppo tuttora molto amato dal pubblico e considerato una delle scoperte più riuscite di El-P, che all’epoca produsse il loro disco. Ormai Vordul Mega e Vast Aire hanno preso strade diverse, senza però di fatto mai sciogliere ufficialmente il loro sodalizio e facendo quindi sperare i fan in una reunion, prima o poi.

Quel momento potrebbe essere arrivato: i due si preparano a un concerto a New York, dove si presenteranno sul palco proprio come Cannibal Ox. E successivamente, dicono i beninformati, faranno anche una puntatina in studio di registrazione. Forse è presto per sperare in un intero album, ma almeno un paio di tracce forse sono in arrivo.
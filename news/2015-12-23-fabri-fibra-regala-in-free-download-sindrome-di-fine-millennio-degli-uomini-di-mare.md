---
layout: news
category: News
banner: "/assets/uploads/import.news/photo-640x640.jpg"
title: "Fabri Fibra regala in free download Sindrome di Fine Millennio degli Uomini di Mare"
excerpt: "Era un passo che molti attendevano con ansia, e sono stati accontentati: Sindome di Fine Millennio, lo storico album degli Uomini di Mare che nel 1999 ha inaugurato il culto di Fabri Fibra come mc superlativo (nonché, ovviamente, di dj Lato come producer d’eccezione) è da oggi disponibile in free download sul sito dello stesso [&hellip"
quote: ""
description: "Era un passo che molti attendevano con ansia, e sono stati accontentati: Sindome di Fine Millennio, lo storico album degli Uomini di Mare che nel 1999 ha inaugurato il culto di Fabri Fibra come mc superlativo (nonché, ovviamente, di dj Lato come producer d’eccezione) è da oggi disponibile in free download sul sito dello stesso [&hellip"
keywords: ""
date: 2015-12-23T00:00:00.000+01:00
author: "Marta Blumi Tripodi"
cover: "/assets/uploads/import.news/photo-640x640.jpg"
pagination:
  enabled: true

---

[](https://hotmc.com/wp-content/uploads/2015/12/photo.jpg)

Era un passo che molti attendevano con ansia, e sono stati accontentati: _Sindome di Fine Millennio_, lo storico album degli Uomini di Mare che nel 1999 ha inaugurato il culto di Fabri Fibra come mc superlativo (nonché, ovviamente, di dj Lato come producer d’eccezione) è da oggi disponibile in free download sul sito dello stesso Fibra. Interrogato dai fan sui motivi di questo gesto – o meglio, sul perché non viene ristampato in versione fisica anziché messo in free download – Fibra ha risposto così:

_Per chiarirci. Amo il mio passato musicale. Non ho mai bloccato la ristampa di Uomini Di Mare anni fa, tutt’altro. Adesso sarebbe impossibile ristamparlo, considerando che dentro ci sono troppi campioni da liberare. Ai tempi la musica indipendente si faceva così. Ora è storia e la storia resta nel passato, nel collezionismo. Il disco comunque non è introvabile, anzi vive là fuori grazie al web, vive nei vostri iPhone, su youtube, nello stereo della macchina per chi lo sa ancora apprezzare. Ci tengo che la gente continui ad ascoltarlo e può farlo quando e come vuole. Obbiettivo raggiunto._

Per ora nessun commento sull’operazione da parte dell’altro 50% degli Uomini di Mare, dj Lato (non è un mistero il fatto che i due non siano più in contatto da molti anni); ad ogni modo chi possiede la versione fisica del cd, che ai tempi uscì autoprodotto, può facilmente verificare che nei crediti è ben segnalato anche lui, quindi è possibile si tratti di una decisione condivisa, come condivisi sono probabilmente i diritti d’autore del disco. _Sindrome di Fine Millennio_ si scarica da **[qui](http://fabrifibra.it/uominidimare/)** (e vi consigliamo vivamente di farlo, perché si tratta di uno degli album di rap italiano più suggestivi di sempre).
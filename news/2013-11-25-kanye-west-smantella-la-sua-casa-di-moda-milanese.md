---
layout: news
category: News
banner: "/assets/uploads/import.news/kanye_480x500_scaled_cropp.jpg"
title: "Kanye West smantella la sua casa di moda milanese"
excerpt: "La notizia è riportata da MFF, una testata considerata molto affidabile dagli insider dell’industria della moda: Kanye West (che oggi è stato bersaglio di un epico scherzo di James Franco e Seth Rogen, tra l’altro) avrebbe deciso, dalla sera alla mattina, di chiudere completamente il quartier generale del suo fashion brand, che aveva la sua [&hellip"
quote: ""
description: "La notizia è riportata da MFF, una testata considerata molto affidabile dagli insider dell’industria della moda: Kanye West (che oggi è stato bersaglio di un epico scherzo di James Franco e Seth Rogen, tra l’altro) avrebbe deciso, dalla sera alla mattina, di chiudere completamente il quartier generale del suo fashion brand, che aveva la sua [&hellip"
keywords: ""
date: 2013-11-25T00:00:00.000+01:00
author: "Marta Blumi Tripodi"
cover: "/assets/uploads/import.news/kanye_480x500_scaled_cropp.jpg"
pagination:
  enabled: true

---

[](https://hotmc.com/kanye-west-smantella-la-sua-casa-di-moda-milanese/kanye%5F480x500%5Fscaled%5Fcropp/)

La notizia è riportata da MFF, una testata considerata molto affidabile dagli insider dell’industria della moda: Kanye West (che oggi è stato bersaglio di un [**epico scherzo**](http://www.dailybest.it/2013/11/25/james-franco-e-seth-rogen-rifanno-il-video-di-kanye-west/ "http://www.dailybest.it/2013/11/25/james-franco-e-seth-rogen-rifanno-il-video-di-kanye-west/") di James Franco e Seth Rogen, tra l’altro) avrebbe deciso, dalla sera alla mattina, di chiudere completamente il quartier generale del suo fashion brand, che aveva la sua unica sede mondiale a Milano. Avvertendo i dipendenti con una semplice telefonata che comunicava di non ripresentarsi al lavoro il giorno dopo.

L’articolo in questione riporta diverse testimonianze di ex collaboratori – 15 in tutto tra stilisti, addetti al marketing e esperti in finanza – che spiegano come il motivo di tutto ciò starebbe nel fatto che, parafrasando, le idee di Kanye non sembrano essere molto chiare: aveva già fatto saltare la presentazione parigina della sua collezione in favore di un lancio online, ma visto che comunque si trattava di una collezione “complicata” da piazzare e vendere – non è un mistero che il rapper/producer/designer aspiri all’haute couture, ovvero abiti che non si possono certo indossare nella vita di tutti i giorni – Kanye avrebbe deciso di ripartire da zero con un progetto del tutto nuovo, che avrà come base operativa New York. Potete leggere l’intera storia [**qui**](http://www.mffashion.com/it/archivio/2013/11/07/kanye-west-chiude-l-head-office-di-milano "http://www.mffashion.com/it/archivio/2013/11/07/kanye-west-chiude-l-head-office-di-milano").
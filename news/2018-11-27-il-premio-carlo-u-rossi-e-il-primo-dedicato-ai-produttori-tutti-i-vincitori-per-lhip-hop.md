---
layout: news
category: News
banner: "/assets/uploads/import.news/Schermata-2018-11-27-alle-14.59.01.png"
title: "Il premio Carlo U. Rossi è il primo dedicato ai produttori: tutti i vincitori per l’hip hop"
excerpt: "Si è tenuta ieri sera la serata conclusiva della prima edizione del premio Carlo U. Rossi, dedicato all’omonimo produttore italiano scomparso prematuramente nel 2015, che con il suo approccio inclusivo e la sua attenzione al dettaglio ha contribuito a rivoluzionare il sound della musica italiana, producendo album e singole tracce per Caparezza, Africa Unite, 883, [&hellip"
quote: ""
description: "Si è tenuta ieri sera la serata conclusiva della prima edizione del premio Carlo U. Rossi, dedicato all’omonimo produttore italiano scomparso prematuramente nel 2015, che con il suo approccio inclusivo e la sua attenzione al dettaglio ha contribuito a rivoluzionare il sound della musica italiana, producendo album e singole tracce per Caparezza, Africa Unite, 883, [&hellip"
keywords: ""
date: 2018-11-27T00:00:00.000+01:00
author: "Marta Blumi Tripodi"
cover: "/assets/uploads/import.news/Schermata-2018-11-27-alle-14.59.01.png"
pagination:
  enabled: true

---

Si è tenuta ieri sera la serata conclusiva della prima edizione del premio Carlo U. Rossi, dedicato all’omonimo produttore italiano scomparso prematuramente nel 2015, che con il suo approccio inclusivo e la sua attenzione al dettaglio ha contribuito a rivoluzionare il sound della musica italiana, producendo album e singole tracce per Caparezza, Africa Unite, 883, Neffa, Nina Zilli, Subsonica, Litfiba, Jovanotti e tanti altri.

Il premio, il primo del suo genere nel nostro paese, è dedicato alla figura del produttore e al suo fondamentale contributo per la buona riuscita di un disco. Gli album candidati sono stati scelti tra quelli usciti negli ultimi dodici mesi: a selezionarli una serie di commissari artistici scelti tra gli esperti di tutti i settori della musica italiana (c’eravamo anche noi di Hotmc, con Marta Blumi Tripodi in rappresentanza della redazione) e a votarli una vastissima giuria di giornalisti specializzati in ogni genere e sottogenere musicale. Questi, quindi, i vincitori tra i nomi noti nell’ambito hip hop (_continua dopo la foto_):

MIGLIOR PRODUTTORE EMERGENTE: Frank Sativa (per _Sindrome di Tôret_ di Willie Peyote)

MIGLIOR PRODUTTORE ASSOLUTO: Tommaso Colliva (già produttore di _OrchiDEE_ e _Mezzanotte_ di Ghemon)

MIGLIOR PRODUTTORE ROCK: Tommaso Colliva (per _Decade_ dei Calibro 35)

MIGLIOR PRODUTTORE HIP HOP: Charlie Charles (per _Album_ di Ghali)

I vincitori in ambito pop e dance sono rispettivamente Taketo Gohara (per _A casa tutto bene_ di Brunori SAS) e Marco J. Bianchi aka Cosmo (per _Cosmotronic_ di Cosmo). Congratuazioni a tutti!
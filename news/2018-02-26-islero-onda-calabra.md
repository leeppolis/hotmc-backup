---
layout: news
category: News
banner: "/assets/uploads/import.news/Islero-Onda-Calabra-640x640.jpg"
title: "Islero – Onda Calabra"
excerpt: "  “Onda Calabra” è il nuovo singolo, accompagnato da videoclip dell’emergente rapper calabrese classe 2000 Thomas Bonofiglio, in arte Islero. Roccabernarda, paesino medievale in provincia di Crotone, dove Islero nasce, cresce, vive e dove si è fatto largo nell’ambiente musicale parlando con orgoglio della sua terra, del luogo in cui è nato e cresciuto: la [&hellip"
quote: ""
description: "  “Onda Calabra” è il nuovo singolo, accompagnato da videoclip dell’emergente rapper calabrese classe 2000 Thomas Bonofiglio, in arte Islero. Roccabernarda, paesino medievale in provincia di Crotone, dove Islero nasce, cresce, vive e dove si è fatto largo nell’ambiente musicale parlando con orgoglio della sua terra, del luogo in cui è nato e cresciuto: la [&hellip"
keywords: ""
date: 2018-02-26T00:00:00.000+01:00
author: "Haile Anbessa"
cover: "/assets/uploads/import.news/Islero-Onda-Calabra-640x640.jpg"
pagination:
  enabled: true

---

“Onda Calabra” è il nuovo singolo, accompagnato da videoclip dell’emergente rapper calabrese classe 2000 Thomas Bonofiglio, in arte Islero.

Roccabernarda, paesino medievale in provincia di Crotone, dove Islero nasce, cresce, vive e dove si è fatto largo nell’ambiente musicale parlando con orgoglio della sua terra, del luogo in cui è nato e cresciuto: la Calabria, con tutti i suoi pregi e difetti, è sempre al centro dei suoi testi.  
Una visione decentrata e lievemente nostalgica del suo paese e per questo rimodellata dall’immaginazione e innervata dall’emotività dell’artista. Sono sprazzi di vita, accenni di grandi storie, quelli tratteggiati nel brano, il tutto attraverso un lessico sonoro tanto minimale quanto efficace. Ed è proprio la sua amata terra il cardine attorno a cui ruota il nuovo video “Onda Calabra”, con i sui profumi, gli imponenti panorami, le “timpe” (cime delle montagne con pareti a dirupo). Una descrizione di paesaggi e atmosfere nel più autentico spirito del romanticismo, ma anche un attenta osservazione della realtà, che registra sotto traccia, come un sensibile sismografo, alcuni aspetti politico sociali della Calabria, una terra che l’artista descrive tra sapori dolci ed amari che si contrappongono e lasciano poco spazio al diritto di sognare di un giovane artista.
---
layout: news
category: News
banner: "/assets/uploads/import.news/Mocho-e-Nandu-Popu-1-640x480.jpg"
title: "Mocho e Nandu Popu lanciano “Mangianastri”"
excerpt: "Al via giovedì 4 novembre su YouTube “Mangianastri”, il nuovo format realizzato da Django Music e Realize Networks dedicato alla musica, al cibo e alle bellezze turistiche del territorio. Protagonisti di questo viaggio saranno il food youtuber Mocho, che presto sarà in onda nuovamente su Food Network con la seconda stagione di “This is America”, e la voce dei Sud Sound System Nandu Popu, che in [&hellip"
quote: ""
description: "Al via giovedì 4 novembre su YouTube “Mangianastri”, il nuovo format realizzato da Django Music e Realize Networks dedicato alla musica, al cibo e alle bellezze turistiche del territorio. Protagonisti di questo viaggio saranno il food youtuber Mocho, che presto sarà in onda nuovamente su Food Network con la seconda stagione di “This is America”, e la voce dei Sud Sound System Nandu Popu, che in [&hellip"
keywords: ""
date: 2021-11-02T00:00:00.000+01:00
author: "Haile Anbessa"
cover: "/assets/uploads/import.news/Mocho-e-Nandu-Popu-1-640x480.jpg"
pagination:
  enabled: true

---

Al via **giovedì 4 novembre** su YouTube “**Mangianastri**”, il nuovo format realizzato da Django Music e Realize Networks dedicato alla **musica**, al **cibo** e alle **bellezze** **turistiche** del **territorio**.

Protagonisti di questo viaggio saranno il **food youtuber Mocho**, che presto sarà in onda nuovamente su Food Network con la seconda stagione di “This is America”, e la **voce dei Sud Sound System Nandu Popu**, che in un percorso tra **le note del reggae** e i **sapori** **tipici** del luogo condurranno il pubblico attraverso le **attrattive della regione**.

Mocho nome d’arte Massimo Novati, tra i più autorevoli esperti di street food, noto per i suoi vlog culinari e partecipazioni televisive, è da sempre innamorato del Salento. Proprio questa passione lo ha portato a stringere amicizia con Fernando Blasi, meglio conosciuto come Nandu Popu della storica formazione reggae dancehall Sud Sound System. Assieme hanno deciso di sperimentare questo progetto inedito, che li porterà a **scoprire cultura e folclore del territorio**, dal **cibo** al **vino**, dalla **musica** agli scorci più **suggestivi** della zona. Sul canale YouTube di Mocho (<https://www.youtube.com/c/Mochohf>) il pubblico potrà assistere a un viaggio che li condurrà attraverso **vicoli e monumenti barocchi del centro storico di Lecce** da Piazza Duomo a Piazza Sant’Oronzo passando per Corso Vittorio Emanuele II, per poi arrivare a **Brindisi** e immergersi nella **rigogliosa campagna di San Pietro Vernotico** con gli uliveti secolari a fare da sfondo. L’appeal frizzante di Mocho trova in Nandu il perfetto “padrone di casa” che tra un **rustico** e un **pasticciotto**, racconta di **storia**, **amichevoli rivalità locali** e **tradizioni** **culinarie** del popolo pugliese.Mocho e Nandu saranno poi nel **porto di Torre San Gennaro**, dove a bordo di un peschereccio salperanno assieme ai pescatori del luogo alla ricerca del pescato più fresco.

Nelle riprese Nando svelerà a Mocho **tutti i segreti della cucina salentina**, che quest’ultimo rivisiterà con un tocco del tutto personale. Due tra i piatti più rappresentativi saranno i protagonisti del format: le “**Rapacaule Nfucate**” e i “**Ciceri e tria con le cozze**”. Il primo è un tipico piatto povero a base di verdura, ma dal gusto deciso dove il peperoncino sposa il sapore amarognolo della rapa. Il secondo, un piatto citato addirittura dal poeta latino Orazio che ne parlava nelle sue satire scritte tra il 35 ed il 30 a.C., accosta cozze e ceci a una pasta fatta in casa con farine di orzo, grano Senatore Cappelli e grano arso. Assieme ai piatti ci sarà naturalmente anche il **vino** come il **Serre** **Susumaniello** Salento IGP oppure il **Seraia** – **Malvasia** **Rossa**. La **musica** poi, sarà un altro elemento fondamentale di questa esperienza. Quattro sono i momenti in cui **Nando si esibirà cantando tre brani dei Sud Sound System** come “Filu te ientu”, “Casa mia”, “Mare (Medley)” e un **inedito che ha composto per l’occasione** dal titolo “Rapacaule ‘nfucate”.

“Mangianastri” è realizzato in collaborazione con Puglia Sounds (Programmazione Producers 2020/2021).
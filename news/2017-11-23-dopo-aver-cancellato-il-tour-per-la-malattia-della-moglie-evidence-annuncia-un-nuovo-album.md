---
layout: news
category: News
banner: "/assets/uploads/import.news/evidence.jpg"
title: "Dopo aver cancellato il tour per la malattia della moglie, Evidence annuncia un nuovo album"
excerpt: "Non molto tempo fa eravamo costretti a informarvi della cancellazione del tour europeo di Evidence, per motivi più che seri. “Il mio primo figlio è nato il 24 dicembre del 2015″ recitava il comunicato. “Due mesi dopo, sua madre ha ricevuto una diagnosi di cancro al seno. Nel corso di questi ultimi due anni l’abbiamo vista [&hellip"
quote: ""
description: "Non molto tempo fa eravamo costretti a informarvi della cancellazione del tour europeo di Evidence, per motivi più che seri. “Il mio primo figlio è nato il 24 dicembre del 2015″ recitava il comunicato. “Due mesi dopo, sua madre ha ricevuto una diagnosi di cancro al seno. Nel corso di questi ultimi due anni l’abbiamo vista [&hellip"
keywords: ""
date: 2017-11-23T00:00:00.000+01:00
author: "Marta Blumi Tripodi"
cover: "/assets/uploads/import.news/evidence.jpg"
pagination:
  enabled: true

---

Non molto tempo fa eravamo costretti a informarvi della [**cancellazione del tour europeo di Evidence**](https://hotmc.com/eventi-concerti-27-ottobre-11-maggio/), per motivi più che seri. _“_Il mio primo figlio è nato il 24 dicembre del 2015″ recitava il comunicato. “Due mesi dopo, sua madre ha ricevuto una diagnosi di cancro al seno. Nel corso di questi ultimi due anni l’abbiamo vista lottare e rialzarsi, con l’obbiettivo di ottenere una guarigione completa. Di recente sentivo che Dio mi stava dicendo che era tempo di mettermi di nuovo in gioco e cominciare a pensare a un nuovo disco, così ho programmato un tour europeo. E ora, a una settimana dal mio primo concerto in Europa, le hanno diagnosticato una ricaduta ed è necessario che si sottoponga al più presto a una nuova operazione”.

Dopo l’annullamento del tour, l’eventualità di una ripresa dell’attività almeno in studio sembrava molto remota: e invece, per la gioia di tutti noi, Evidence nei giorni scorsi ha pubblicato non solo un nuovo singolo (che potete vedere qui sopra), dal titolo _Jim Dean_, ma ha anche appena annunciato un nuovo album. Il titolo sarà Weather or not, chiaro riferimento al precedente The Weatherman LP, e uscirà il 26 gennaio 2018: qui sotto trovate la tracklist con relativi featuring. In attesa di buone notizie sul fronte familiare, ci rallegriamo almeno di questa buona notizia in campo musicale.

1) “The Factory” (Produced by Twiz The Beat Pro)  
2) “Throw It All Away” (Produced by Alchemist)  
3) “Powder Cocaine” feat. Slug & Catero (Produced by Alchemist)  
4) “Jim Dean” (Produced by Nottz)  
5) “Weather or Not” (Produced by DJ Babu)  
6) “Moving Too Fast” feat. Catero (Produced by Evidence)  
7) “Runners” feat. Defari (Produced by Evidence)  
8) “Bad Publicity” feat. Krondon (Produced by Nottz)  
9) “Rain Drops” (Produced by Twiz The Beat Pro)  
10) “Sell Me This Pen” feat. Alchemist & Mach Hommy (Produced by Alchemist)  
11) “Love Is A Funny Thing” feat. Styles P, Rapsody & Khrysis (Produced by Alchemist)  
12) “10,000 Hours” (Produced by DJ Premier)  
13) “What I Need” (Produced by Evidence)  
14) “To Make A Long Story Longer” feat. Jonwayne (Produced by Sam I Yam)  
15) “Wonderful World” feat. Rakaa (Produced by Budgie)  
16) “By My Side Too” (Produced by Budgie)
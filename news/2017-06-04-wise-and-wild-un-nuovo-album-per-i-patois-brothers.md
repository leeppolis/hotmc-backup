---
layout: news
category: News
banner: "/assets/uploads/import.news/unnamed.jpg"
title: "Wise and Wild – un nuovo album per i Patois Brothers"
excerpt: "La reggae band veneziana Patois Brothers torna con Wise and Wild, il nuovo album che conta dodici brani del tutto originali, elaborati in stili molto diversi tra loro, ma ognuno di essi caratterizzato dall’autoproduzione, tra cui un’importante collaborazione con Max Romeo. Dopo aver registrato con Edoardo Pelizzari al Lemon Recording Studio (Castelfranco Veneto, TV), la [&hellip"
quote: ""
description: "La reggae band veneziana Patois Brothers torna con Wise and Wild, il nuovo album che conta dodici brani del tutto originali, elaborati in stili molto diversi tra loro, ma ognuno di essi caratterizzato dall’autoproduzione, tra cui un’importante collaborazione con Max Romeo. Dopo aver registrato con Edoardo Pelizzari al Lemon Recording Studio (Castelfranco Veneto, TV), la [&hellip"
keywords: ""
date: 2017-06-04T00:00:00.000+01:00
author: "Haile Anbessa"
cover: "/assets/uploads/import.news/unnamed.jpg"
pagination:
  enabled: true

---

La reggae band veneziana Patois Brothers torna con Wise and Wild, il nuovo album che conta dodici brani del tutto originali, elaborati in stili molto diversi tra loro, ma ognuno di essi caratterizzato dall’autoproduzione, tra cui un’importante collaborazione con Max Romeo.

Dopo aver registrato con Edoardo Pelizzari al Lemon Recording Studio (Castelfranco Veneto, TV), la ricerca di un sound originale ha portato i Patois Brothers nel Regno Unito, dove hanno incontrato Daniel Boyle, produttore degli ultimi lavori discografici di Lee Perry e Max Romeo. È dentro le macchine analogiche degli anni ’70 del Rolling Lion Studio che passa Wise and Wild, le stesse macchine con le quali le leggende giamaicane diedero vita al roots rock reggae.

Ognuna delle dodici nuove tracce esprime concetti molto forti, spesso dimenticati dalla “new music” o addirittura inesplorati. Rispetto, saggezza e spiritualità colorano l’aspetto morale dell’LP: il trionfo di questi valori e degli insegnamenti che i Patois Brothers ricevono nel loro percorso musicale e di vita, si esprime al meglio nel brano numero 4, Life Learning, che vede il featuring del grande Max Romeo, mito del roots reggae nonché grande fonte di ispirazione per la band. La collaborazione con il cantante giamaicano e Charmax Music fa dare uno sguardo oltreoceano al gruppo e preannuncia un futuro ricco di novità.
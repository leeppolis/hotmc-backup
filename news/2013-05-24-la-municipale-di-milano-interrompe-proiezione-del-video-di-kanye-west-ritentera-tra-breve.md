---
layout: news
category: News
banner: "/assets/uploads/import.news/kanye.jpeg"
title: "La municipale di Milano interrompe proiezione del video di Kanye West: ritenterà tra breve"
excerpt: "In questi giorni Kanye West è impegnato in un tour de force singolare: in numerosissime città del mondo, infatti, il suo nuovo video viene proiettato sui monumenti più celebri, a mo’ di première. Anche Milano è tappa di questo tour sui generis, stasera (ovvero venerdì 24 maggio): la città è stata scelta non a caso, [&hellip"
quote: ""
description: "In questi giorni Kanye West è impegnato in un tour de force singolare: in numerosissime città del mondo, infatti, il suo nuovo video viene proiettato sui monumenti più celebri, a mo’ di première. Anche Milano è tappa di questo tour sui generis, stasera (ovvero venerdì 24 maggio): la città è stata scelta non a caso, [&hellip"
keywords: ""
date: 2013-05-24T00:00:00.000+01:00
author: "Marta Blumi Tripodi"
cover: "/assets/uploads/import.news/kanye.jpeg"
pagination:
  enabled: true

---

In questi giorni Kanye West è impegnato in un tour de force singolare: in numerosissime città del mondo, infatti, il suo nuovo video viene proiettato sui monumenti più celebri, a mo’ di première. Anche Milano è tappa di questo tour sui generis, stasera (ovvero venerdì 24 maggio): la città è stata scelta non a caso, perché Kanye ha trascorso diversi giorni di vacanza qui durante questa settimana, frequentando perfino le stesse serate rap degli autoctoni – è stato avvistato alla Uptown Night all’Old Fashion, ad esempio.

Peccato, però, che a Milano la prima del video sia finita in una maniera un po’ diversa dal resto d’Europa e del mondo. Ci risulta da diversi tweet, infatti, che la proiezione con le Colonne di san Lorenzo come sfondo sia stata bloccata dalla polizia municipale cittadina. Se nelle altre metropoli europee le forze di sicurezza sono abituate a manifestazioni simili anche quando sono senza autorizzazione, nella capitale culturale d’Italia la macchina burocratica si è subito mossa per reprimere questo tentativo non autorizzato di fare cultura. Kanye (o chi per lui) ci riproverà in corso Garibaldi tra qualche minuto e in via Molino delle Armi da mezzanotte e mezza in poi: durata della proiezione, un’ora. Se volete scoprire come andrà a finire, vi consigliamo di recarvi sul posto.
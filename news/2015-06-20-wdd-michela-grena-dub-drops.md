---
layout: news
category: News
banner: "/assets/uploads/import.news/dub-640x640.jpg"
title: "WDD & Michela Grena – Dub Drops"
excerpt: "Finalmente Dub Drops è disponibile. In seguito a una serie di svariate date in giro per l’Italia e alla pubblicazione dei due ottimi singoli Autumn Drops e How many women, il disco di WDD & Michela Grena intitolato Dub Drops è uscito in tutti gli store digitali e non. Il lavoro da studio è riuscito [&hellip"
quote: ""
description: "Finalmente Dub Drops è disponibile. In seguito a una serie di svariate date in giro per l’Italia e alla pubblicazione dei due ottimi singoli Autumn Drops e How many women, il disco di WDD & Michela Grena intitolato Dub Drops è uscito in tutti gli store digitali e non. Il lavoro da studio è riuscito [&hellip"
keywords: ""
date: 2015-06-20T00:00:00.000+01:00
author: "Haile Anbessa"
cover: "/assets/uploads/import.news/dub-640x640.jpg"
pagination:
  enabled: true

---

[](https://hotmc.com/wp-content/uploads/2015/06/dub.jpg)  
Finalmente Dub Drops è disponibile. In seguito a una serie di svariate date in giro per l’Italia e alla pubblicazione dei due ottimi singoli Autumn Drops e How many women, il disco di WDD & Michela Grena intitolato Dub Drops è uscito in tutti gli store digitali e non.

Il lavoro da studio è riuscito a racchiudere a pieno proprio l’energia di questa particolarissima combo di questi artisti e contiene 10 tracce. Gli inediti sono cinque con tre riddim annessi e due grandi cover di classici rivisitati di Lee Scratch Perry e dei Silvertones.

Questa sinergia tra l’artista friulana e i Wicked Dub Division ha dato vita a un disco molto spontaneo ed energetico, frutto di reale ispirazione più che di una pianificazione a tavolino. Gli sforzi artistici dei WDD sembrano avere proprio preso forma e direzioni grazie al contributo fondamentale della splendida voce di Michela Grena.

Dub Drops, oltre a essere un disco di qualità dal punto di vista squisitamente musicale, è un lavoro molto profondo per quanto riguarda le liriche. I testi infatti rappresentano la volontà di intraprendere una strada nuova per un mondo migliore dove regni finalmente la pace, senza però sembrare troppo retorici o sulle nuvole.

Dub drops è stato registrato al Blow Out Studio di Treviso, dubbato al Wicked Dub Room Studio e masterizzato da Artefacts Mastering di Berlino.

Voto: 8.5
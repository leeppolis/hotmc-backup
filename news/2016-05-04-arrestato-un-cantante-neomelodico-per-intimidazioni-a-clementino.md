---
layout: news
category: News
banner: "/assets/uploads/import.news/clementino-zocif-640x641.jpg"
title: "Arrestato un cantante neomelodico per intimidazioni a Clementino"
excerpt: "Come molti ricorderanno, qualche mese fa l’auto di Clementino era stata data alle fiamme mentre era parcheggiata sotto casa sua a Nola. Il diretto interessato lo aveva comunicato via Facebook ai suoi fan: “Forse perché non ho fatto qualche collaborazione musicale a qualcuno?”, si chiedeva. A quanto pare è proprio così. Stando a quanto pubblica [&hellip"
quote: ""
description: "Come molti ricorderanno, qualche mese fa l’auto di Clementino era stata data alle fiamme mentre era parcheggiata sotto casa sua a Nola. Il diretto interessato lo aveva comunicato via Facebook ai suoi fan: “Forse perché non ho fatto qualche collaborazione musicale a qualcuno?”, si chiedeva. A quanto pare è proprio così. Stando a quanto pubblica [&hellip"
keywords: ""
date: 2016-05-04T00:00:00.000+01:00
author: "Marta Blumi Tripodi"
cover: "/assets/uploads/import.news/clementino-zocif-640x641.jpg"
pagination:
  enabled: true

---

Come molti ricorderanno, qualche mese fa l’auto di Clementino era stata data alle fiamme mentre era parcheggiata sotto casa sua a Nola. Il diretto interessato lo aveva comunicato via Facebook ai suoi fan: “Forse perché non ho fatto qualche collaborazione musicale a qualcuno?”, si chiedeva. A quanto pare è proprio così.

Stando a quanto pubblica [**La Stampa**](http://www.lastampa.it/2016/05/04/italia/cronache/minacce-a-clementino-tre-arresti-volevano-costringere-il-rapper-a-collaborare-con-un-neomelodico-QudvjwtdDg3TH3Ibxlo1KJ/pagina.html) oggi, infatti, è stato arrestato un cantante neomelodico che, insieme a due complici, è accusato di minacce ripetute ed estorsione nei confronti di Clementino, a cui aveva chiesto ossessivamente una collaborazione, ottenendo sempre risposte negative. Per persuaderlo a cambiare idea, quindi, avrebbe deciso di usare le maniere forti: incredibile ma vero, in Italia e nel 2016 succede anche questo. Per ora il rapper non ha commentato la notizia.
---
layout: news
category: News
banner: "/assets/uploads/import.news/mex-640x640.jpg"
title: "deDUBros presentano Mexitalia"
excerpt: "Il duo italiano deDUBros presenta Mexitalia, un album in cui le loro produzioni si incontrano con le voci di sette artisti della scena indipendente del reggae e del dub messicano, un lavoro coordinato dal musicista e produttore Dub Dillah e l’etichetta Green Beats Dub Netlabel e che esce per l’etichetta cinese DB Bros Records. La [&hellip"
quote: ""
description: "Il duo italiano deDUBros presenta Mexitalia, un album in cui le loro produzioni si incontrano con le voci di sette artisti della scena indipendente del reggae e del dub messicano, un lavoro coordinato dal musicista e produttore Dub Dillah e l’etichetta Green Beats Dub Netlabel e che esce per l’etichetta cinese DB Bros Records. La [&hellip"
keywords: ""
date: 2018-09-21T00:00:00.000+01:00
author: "Haile Anbessa"
cover: "/assets/uploads/import.news/mex-640x640.jpg"
pagination:
  enabled: true

---

Il duo italiano deDUBros presenta Mexitalia, un album in cui le loro produzioni si incontrano con le voci di sette artisti della scena indipendente del reggae e del dub messicano, un lavoro coordinato dal musicista e produttore Dub Dillah e l’etichetta Green Beats Dub Netlabel e che esce per l’etichetta cinese DB Bros Records.

La connessione tra deDUBros e la scena messicana nasce nel 2016, quando entrano in contatto con lo stesso Dub Dillah, che ha proposto di remixare un brano di Apoff in Dub incluso nel suo disco Mystic Vybz.

Gli artisti coinvolti in Mexitalia sono Sista Freedom, Lengualerta, Dub Dillah, Leona de Etiopía, Apoff in Dub, Gaby Red e Rastari Minajah, quest’ultimo di origini dominicane ma da anni parte della scena messicana.

Il risultato sono sette tracce originali più quattro versioni dub accompagnate, come nello stile deDUBros, dai video delle sessioni riprese dal vivo. Il brano Let Dem A Come esce con un video prodotto da Sista Freedom e The Prispin Boys, realizzato da The Prispin Boys e nel disco presente in versione “extended”.

Le riddim tracks sono state tutte suonate, registrate e prodotte al BoomkerSound di Firenze, il loro studio.

La copertina del disco è opera di Bianca Sardonini, studentessa di 18 anni che è stata selezionato tramite una richiesta pubblica tra gli alunni del Liceo Artistico di Porta Romana di Firenze.

Mexitalia è disponibile su tutte le piattaforme digitali.
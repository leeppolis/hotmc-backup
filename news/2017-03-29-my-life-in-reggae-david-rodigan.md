---
layout: news
category: News
banner: "/assets/uploads/import.news/rodigan.jpg"
title: "My Life in Reggae – David Rodigan"
excerpt: "Per chi non lo sapesse David Rodigan è uno degli ambasciatori più importanti in assoluto della musica reggae. Dalla Gran Bretagna, sua terra di origine, ha diffuso il verbo della musica in levare con passione da tutta una vita. Si dice che sia stato nientemeno che Damian Jr. Gong Marley a insistere affinchè Rodigan mettesse [&hellip"
quote: ""
description: "Per chi non lo sapesse David Rodigan è uno degli ambasciatori più importanti in assoluto della musica reggae. Dalla Gran Bretagna, sua terra di origine, ha diffuso il verbo della musica in levare con passione da tutta una vita. Si dice che sia stato nientemeno che Damian Jr. Gong Marley a insistere affinchè Rodigan mettesse [&hellip"
keywords: ""
date: 2017-03-29T00:00:00.000+01:00
author: "Haile Anbessa"
cover: "/assets/uploads/import.news/rodigan.jpg"
pagination:
  enabled: true

---

  
Per chi non lo sapesse David Rodigan è uno degli ambasciatori più importanti in assoluto della musica reggae. Dalla Gran Bretagna, sua terra di origine, ha diffuso il verbo della musica in levare con passione da tutta una vita.

Si dice che sia stato nientemeno che Damian Jr. Gong Marley a insistere affinchè Rodigan mettesse nero su bianco le sue memorie, in modo che non andassero perdute.

Oggi ha deciso di non disperdere questo autentico capitale di storie e aneddoti e così, grazie alla casa editrice britannica Constable, ha deciso di dare vita alla sua autobiografia intitolandola appunto My Life in Reggae.

La storia di Rodigan è alquanto fuori dal comune, soprattutto per un dj. È figlio di un sergente maggiore dell’esercito inglese e ha vissuto in campagna gran parte della sua infanzia. Il vero e proprio colpo di fulmine con la musica reggae è scoccato dopo il primo ascolto di una delle hit giamaicane più famose di sempre, ovvero My Boy Lollipop di Millie.

Da quel momento in poi Rodigan ha cominciato a collezionare vinili e a esibirsi come selecter, guadagnandosi in pochissimo tempo il rispetto di tutti i fan e degli artisti, in Europa come in Giamaica.

Oggi alla tenera età di 65 anni è uno dei selecter più richiesti su piazza per infiammare una dancehall ed è anche uno stimato conduttore radiofonico alla BBC Radio 1Xtra. Conduce con successo anche, su BBC Radio 2, le Summer Series per ben 3 mesi all’anno.

Senza menzionare tutti i clash a cui ha partecipato e partecipa, da Kingston a Berlino, sbaragliando la concorrenza grazie a un set di dubplates e specials che annichiliscono chiunque gli si pari davanti in una sfida all’ultima chune.

E nonostante tutto questo, come traspare in maniera evidente anche dalle pagine di questa preziosa biografia, Rodigan è agli antipodi della figura del dj di fama internazionale. Prima di un clash importante si prepara con una lettura di mThomas Hardy, un pisolino e un caffè prima di salire sul palco, ad esempio.

Gli amanti del reggae potranno immedesimarsi moltissimo nella vita di questo ragazzo dell’Oxfordshire che ha letteralmente conquistato il mondo con la sua passione per il reggae.

Consigliatissimo.

Voto: 8.5
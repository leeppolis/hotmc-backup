---
layout: news
category: News
banner: "/assets/uploads/import.news/630xNxmarracash-tayone-shablo-roccia-music-album.jpg.pagespeed.ic_.Ys4bHYt0QS_480x500_scaled_cropp.jpg"
title: "Roccia Music spiega il perché del forfait di ieri a Villa Ada"
excerpt: "L’argomento del giorno pare essere il forfait di ieri da parte del collettivo Roccia Music, che apparentemente ha rinunciato a salire sul palco a Villa Ada (Roma) dopo avere constatato l’esiguo numero di paganti presenti al live. Le polemiche, sui social network e sui blog di settore, hanno travolto Marracash e soci come un fiume [&hellip"
quote: ""
description: "L’argomento del giorno pare essere il forfait di ieri da parte del collettivo Roccia Music, che apparentemente ha rinunciato a salire sul palco a Villa Ada (Roma) dopo avere constatato l’esiguo numero di paganti presenti al live. Le polemiche, sui social network e sui blog di settore, hanno travolto Marracash e soci come un fiume [&hellip"
keywords: ""
date: 2014-07-04T00:00:00.000+01:00
author: "Marta Blumi Tripodi"
cover: "/assets/uploads/import.news/630xNxmarracash-tayone-shablo-roccia-music-album.jpg.pagespeed.ic_.Ys4bHYt0QS_480x500_scaled_cropp.jpg"
pagination:
  enabled: true

---

[](https://hotmc.com/wp-content/uploads/2013/10/630xNxmarracash-tayone-shablo-roccia-music-album.jpg.pagespeed.ic%5F.Ys4bHYt0QS%5F480x500%5Fscaled%5Fcropp.jpg)

L’argomento del giorno pare essere il forfait di ieri da parte del collettivo Roccia Music, che apparentemente ha rinunciato a salire sul palco a Villa Ada (Roma) dopo avere constatato l’esiguo numero di paganti presenti al live. Le polemiche, sui social network e sui blog di settore, hanno travolto Marracash e soci come un fiume in piena (lasciandoci anche un po’ perplessi, onestamente: un po’ perché non era molto chiaro come fossero andate le cose, e un po’ perché in passato sono stati cancellati interi tour per scarsità di prevendite, eppure la cosa non aveva mai destato così tanto scandalo). Dopo un silenzio durato diverse ore, ecco il comunicato in cui la crew spiega la sua versione dei fatti, diffuso tramite Facebook:

_Un po di chiarezza sulla situazione di ieri sera a Villa Ada._  
_Partiamo col dire che siamo rammaricati da come si è svolta la serata,anzi da come non si è svolta._  
_Il nostro show,lungo quasi 2 ore, e per il quale abbiamo fatto giorni di prove nonchè chilometri di strada (Luchè veniva addirittura da Londra) era previsto per le 22:00\. Arrivati sul posto scopriamo che il pubblico purtroppo era davvero esiguo.Può capitare che una serata vada storta e ci assumiamo le nostre responsabilità ma quando il “buco” è COSI grande e la serata va COSI male è evidente che qualcosa non ha funzionato a livello organizzativo e soprattutto promozionale. Nemmeno i singoli artisti hanno mai raggiunto risultati cosi bassi. Nemmeno i più “piccoli” del nostro collettivo. Su richiesta degli organizzatori abbiamo aspettato che arrivasse più gente ma la gente non è arrivata. I nostri amici di Roma e gli artisti romani presenti alla serata ci dicevano che effetivamente nessuno sapeva di questo concerto. Tra discussioni in camerino con i promoter, tensioni e attese si sono fatte le 23,20\. La scelta era tra fare uno show ridotto,snaturato e raffazzonato all’ultimo momento (dato che bisognava staccare a mezzanotte) o far saltare la data per poter RIMBORSARE i biglietti a chi aveva pagato. Abbiamo scelto di non suonare,restituire i soldi al pubblico e rinunciare INTERAMENTE al nostro cachet. Ci scusiamo con i fan ma noi abbiamo ritenuto che il rimborso fosse più corretto nei loro confronti rispetto a un live-contentino fatto per salvare la faccia a noi e a Villa Ada. Ci fa male leggere insulti da parte di “fans” che senza sapere come sono andate le cose sparano giudizi approssimativi o addirittura auguri di morte, quando è proprio loro che volevamo tutelare rinunciando al nostro compenso. Ancora più triste è leggere della vicenda su siti di settore e blog musicali che, come al solito, in cerca di notizie facili e di “sangue” telematico, non hanno nemmeno aspettato di sentire la nostra versione dei fatti e si sono fiondati sul presunto scandalo alla ricerca di visibiltà a buon mercato. Resta una gran pena per tutta la vicenda e per non aver potuto mostrare uno show che preparavamo da giorni e a cui tutti tenevamo davvero molto._

_Roccia Music_
---
layout: news
category: News
banner: "/assets/uploads/import.news/unnamed-1-640x640.jpg"
title: "Hi-Shine – Children Of Di Ghetto"
excerpt: "La band al femminile Hi-Shine pubblica il singolo accompagnato da videoclip Children Of Di Ghetto. Si tratta del secondo anticipo dopo la title track di quello che sarà il disco di debutto Love is Respect, previsto per fine anno. Mentre il disco sarà principalmente focalizzato sul raggamuffin, questo singolo è caratterizzato da un arrangiamento più [&hellip"
quote: ""
description: "La band al femminile Hi-Shine pubblica il singolo accompagnato da videoclip Children Of Di Ghetto. Si tratta del secondo anticipo dopo la title track di quello che sarà il disco di debutto Love is Respect, previsto per fine anno. Mentre il disco sarà principalmente focalizzato sul raggamuffin, questo singolo è caratterizzato da un arrangiamento più [&hellip"
keywords: ""
date: 2020-12-04T00:00:00.000+01:00
author: "Haile Anbessa"
cover: "/assets/uploads/import.news/unnamed-1-640x640.jpg"
pagination:
  enabled: true

---

La band al femminile Hi-Shine pubblica il singolo accompagnato da videoclip Children Of Di Ghetto. Si tratta del secondo anticipo dopo la title track di quello che sarà il disco di debutto Love is Respect, previsto per fine anno.

Mentre il disco sarà principalmente focalizzato sul raggamuffin, questo singolo è caratterizzato da un arrangiamento più roots e caldo. La band infatti spazia tra le tante sfaccettature della reggae music e in Children Of Di Ghetto mantiene un mood intimista, che parla all’anima con forza e delicatezza come solo una Ladies Reggae Band può fare.

L’obiettivo del brano è di sensibilizzare le persone su un argomento importante: “Abbiamo voluto dedicare questo pezzo alle bambine e ai bambini abbandonati nei ghetti del mondo – ha spiegato la band – senza nessuna possibilità di realizzazione personale, senza che nulla possa irrigare il loro futuro per farlo sbocciare”.

Il video è stato diretto da Karim Benhadj e girato a Roma tra l’ex oleificio abbandonato della Magliana, archeologia industriale e murales, e i quartieri popolari del Mandrione e di Torpignattara, cuore romano di una multiculturalità ancora in divenire. La protagonista è una bambina che attraverso la musica della band trova uno stimolo per affrontare i suoi problemi coraggiosa e sorridente.

Children Of Di Ghetto è disponibile su tutte le piattaforme digitali, e il video si trova sul canale YouTube della band.
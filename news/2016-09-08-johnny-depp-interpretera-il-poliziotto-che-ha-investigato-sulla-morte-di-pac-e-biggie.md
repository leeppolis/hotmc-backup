---
layout: news
category: News
banner: "/assets/uploads/import.news/23290_the-notorious-big-640x719.jpeg"
title: "Johnny Depp interpreterà il poliziotto che ha investigato sulla morte di Pac e Biggie"
excerpt: "Il prossimo ruolo da protagonista di Johnny Depp al cinema promette di essere molto interessante: si calerà infatti nei panni di Russell Poole, il poliziotto di Los Angeles che ha investigato per oltre 15 anni gli omicidi di Tupac e Notorious B.I.G. (tuttora irrisolti). Poole, che inizialmente aveva cominciato a indagare sull’omicidio di Biggie, avvenuto proprio [&hellip"
quote: ""
description: "Il prossimo ruolo da protagonista di Johnny Depp al cinema promette di essere molto interessante: si calerà infatti nei panni di Russell Poole, il poliziotto di Los Angeles che ha investigato per oltre 15 anni gli omicidi di Tupac e Notorious B.I.G. (tuttora irrisolti). Poole, che inizialmente aveva cominciato a indagare sull’omicidio di Biggie, avvenuto proprio [&hellip"
keywords: ""
date: 2016-09-08T00:00:00.000+01:00
author: "Marta Blumi Tripodi"
cover: "/assets/uploads/import.news/23290_the-notorious-big-640x719.jpeg"
pagination:
  enabled: true

---

Il prossimo ruolo da protagonista di Johnny Depp al cinema promette di essere molto interessante: si calerà infatti nei panni di Russell Poole, il poliziotto di Los Angeles che ha investigato per oltre 15 anni gli omicidi di Tupac e Notorious B.I.G. (tuttora irrisolti).

Poole, che inizialmente aveva cominciato a indagare sull’omicidio di Biggie, avvenuto proprio a L.A. all’uscita della cerimonia di premiazione dei Soul Train Awards del 1997, era convinto che dietro all’agguato ci fosse Suge Knight, assetato di vendetta per l’assassinio di Pac risalente a qualche mese prima. Aveva anche scoperto – anche se non è mai riuscito a provarlo – che un agente di polizia era coinvolto nei fatti: per questo motivo, nel 1999 i suoi superiori lo avevano costretto al prepensionamento e lui aveva ingaggiato una lunga battaglia contro le istituzioni, colpevoli a suo dire di non permettergli di rendere pubbliche le sue scoperte sulla vicenda. E’ morto nel 2015, all’età di 58 anni, non prima però di aver pubblicato un libro in cui raccontava tutta la storia, _Labyrinth_, da cui sarà appunto tratto il film in questione.

Non si sa ancora quando inizieranno le riprese, ma il progetto sembra concretamente già avviato, tanto che è già stato scelto anche il regista, lo stesso di The Lincoln Lawyer.
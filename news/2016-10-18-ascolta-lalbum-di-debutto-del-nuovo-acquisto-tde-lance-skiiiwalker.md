---
layout: news
category: News
banner: "/assets/uploads/import.news/top-dawg-billboard-650c.jpg"
title: "Ascolta l’album di debutto del nuovo acquisto TDE, Lance Skiiiwalker"
excerpt: "Ancora nessuna traccia del famoso (e possibile) album collettivo della TDE di cui vi parlavamo qualche tempo fa. In compenso, proseguono i progetti singoli: dopo l’album solista di Isaiah Rashad dal titolo The sun’s tirade, pubblicato a inizio settembre, è ora il turno di Lance Skiiiwalker. Giovanissimo, nativo di Chicago, è entrato nel roster della [&hellip"
quote: ""
description: "Ancora nessuna traccia del famoso (e possibile) album collettivo della TDE di cui vi parlavamo qualche tempo fa. In compenso, proseguono i progetti singoli: dopo l’album solista di Isaiah Rashad dal titolo The sun’s tirade, pubblicato a inizio settembre, è ora il turno di Lance Skiiiwalker. Giovanissimo, nativo di Chicago, è entrato nel roster della [&hellip"
keywords: ""
date: 2016-10-18T00:00:00.000+01:00
author: "Marta Blumi Tripodi"
cover: "/assets/uploads/import.news/top-dawg-billboard-650c.jpg"
pagination:
  enabled: true

---

Ancora nessuna traccia del famoso (e possibile) album collettivo della TDE di cui [**vi parlavamo qualche tempo fa**](https://hotmc.com/isaiah-rashad-anticipa-il-nuovo-album-collettivo-di-tde/). In compenso, proseguono i progetti singoli: dopo l’album solista di Isaiah Rashad dal titolo _The sun’s tirade_, pubblicato a inizio settembre, è ora il turno di Lance Skiiiwalker. Giovanissimo, nativo di Chicago, è entrato nel roster della crew da poco ma si è subito dato da fare per sfornare questo _Introverted intuition_, che potete ascoltare nel player qui sopra: 35 minuti condensati e piacevolissimi.

Quello di Lance, in ogni caso, non sarà l’ultima uscita dell’anno per la TDE: dai vertici dell’etichetta, infatti, fanno sapere che entro la fine del 2016 usciranno ben sei nuovi progetti. Tra cui l’album di Ab-Soul, che però pare essere fortemente in ritardo, e quello di SZA, l’unica cantante del collettivo, su cui però aleggia un alone di mistero: qualche tempo fa, infatti, aveva affermato via Twitter di essersi “licenziata” dalla TDE, affermando poi che la label avrebbe potuto anche pubblicare il suo album se mai gliene fosse tornata la voglia (e quindi accusandola implicitamente di essere responsabile dei ritardi sulla data di uscita). Poco dopo il tweet è stato cancellato e non ci sono stati ulteriori comunicati né da una parte né dall’altra: difficile, quindi, capire se la situazione si è risolta o meno.
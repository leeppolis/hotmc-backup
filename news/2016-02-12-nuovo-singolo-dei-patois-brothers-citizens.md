---
layout: news
category: News
banner: "/assets/uploads/import.news/patois-1024x1024.jpg"
title: "Nuovo singolo dei Patois Brothers: Citizens"
excerpt: "La giovane reggae band veneziana Patois Brothers presenta il suo nuovo videoclip, Citizens. Il brano arriva dopo il successo del primo disco, Mighty Ways, e anticipa quello che sarà il secondo album del gruppo, a cui stanno lavorando attualmente. Citizens vuole essere un brano con un forte spessore culturale e un altro passo che i [&hellip"
quote: ""
description: "La giovane reggae band veneziana Patois Brothers presenta il suo nuovo videoclip, Citizens. Il brano arriva dopo il successo del primo disco, Mighty Ways, e anticipa quello che sarà il secondo album del gruppo, a cui stanno lavorando attualmente. Citizens vuole essere un brano con un forte spessore culturale e un altro passo che i [&hellip"
keywords: ""
date: 2016-02-12T00:00:00.000+01:00
author: "Haile Anbessa"
cover: "/assets/uploads/import.news/patois-1024x1024.jpg"
pagination:
  enabled: true

---

[](https://hotmc.com/wp-content/uploads/2016/02/patois.jpg)  
La giovane reggae band veneziana Patois Brothers presenta il suo nuovo videoclip, Citizens. Il brano arriva dopo il successo del primo disco, Mighty Ways, e anticipa quello che sarà il secondo album del gruppo, a cui stanno lavorando attualmente.

Citizens vuole essere un brano con un forte spessore culturale e un altro passo che i Patois Brothers vogliono fare per portare le persone a rivalutare la vita stessa, e rimettere in circolo i valori perduti. “Con Citizens abbiamo voluto scrivere il secondo paragrafo di Politician, il nostro primo singolo, con il quale avevamo già cominciato a parlare dei comportamenti della nostra società, tanto italiana quanto europea. Se con Politician l’attenzione era rivolta alla classe dirigente dei paesi economicamente avanzati, con questo singolo l’attenzione è rivolta verso il paese intero” ha detto la band.

Il brano, che presto sarà disponibile su tutte le piattaforme online, è stato creato ed arrangiato interamente dai Patois Brothers, ed è stato registrato in presa diretta allo studio “33 Giri” di Fossò (VE). Il mixing e il mastering del pezzo sono stati invece realizzati al “Rolling Lion Studio” in UK: “Ci siamo recati personalmente a Sudbury, un piccolo paese fuori Londra, dove abbiamo assistito al lavoro di Daniel Boyle, il quale ha mixato la traccia con macchine analogiche, quasi tutte risalenti agli anni 70 per dare al brano un sound tipico di quegli anni, seppur lo stesso brano è composto in chiave new roots”.

Il video è stato diretto da Luca Bragagnolo, regista del veneziano che ha già collaborato con noti gruppi musicali italiani, reggae e non.
---
layout: news
category: News
banner: "/assets/uploads/import.news/fedez-ax-alcatraz_800x600_scaled_cropp.jpg"
title: "J-Ax e Fedez fondano un’etichetta insieme"
excerpt: "Tempo di cambiamenti all’interno del panorama discografico italiano, almeno per quanto riguarda il rap: dopo vent’anni di proficua collaborazione, J-Ax ha deciso di lasciare (in termini molto amichevoli) la sua storica etichetta Best Sound, la stessa con cui aveva debuttato con gli Articolo 31 e che aveva seguito anche la sua carriera solista. La lascia [&hellip"
quote: ""
description: "Tempo di cambiamenti all’interno del panorama discografico italiano, almeno per quanto riguarda il rap: dopo vent’anni di proficua collaborazione, J-Ax ha deciso di lasciare (in termini molto amichevoli) la sua storica etichetta Best Sound, la stessa con cui aveva debuttato con gli Articolo 31 e che aveva seguito anche la sua carriera solista. La lascia [&hellip"
keywords: ""
date: 2013-12-16T00:00:00.000+01:00
author: "Marta Blumi Tripodi"
cover: "/assets/uploads/import.news/fedez-ax-alcatraz_800x600_scaled_cropp.jpg"
pagination:
  enabled: true

---

[](https://hotmc.com/j-ax-e-fedez-fondano-unetichetta-insieme/fedez-ax-alcatraz%5F800x600%5Fscaled%5Fcropp/)

Tempo di cambiamenti all’interno del panorama discografico italiano, almeno per quanto riguarda il rap: dopo vent’anni di proficua collaborazione, J-Ax ha deciso di lasciare (in termini molto amichevoli) la sua storica etichetta Best Sound, la stessa con cui aveva debuttato con gli Articolo 31 e che aveva seguito anche la sua carriera solista. La lascia per fondare una nuova etichetta con Fedez, dal nome Newtopia.

Chiariamo immediatamente che il cambio di scuderia pare essere solo sulla carta per entrambi gli artisti (anche Fedez era co-prodotto dalla Best Sound per il suo ultimo album, il cui produttore, Franco Godi, è lo stesso storico produttore di J-Ax): dato il fatto che la separazione è stata consensuale, e partendo dal presupposto che entrambi gli artisti provengono dalla stessa etichetta, è probabile che la Newtopia sarà una sorta di sussidiaria della Best Sound, e magari avrà i suoi uffici nello stesso edificio dove ha sede la Best Sound. E dove, nota di colore, ha sede anche Tanta Roba, ex label di Fedez (nonché, come ormai è stato confermato da diversi comunicati stampa, ex label anche di Ensi, che passa a Warner).

Nel comunicato in cui si annuncia la fondazione di Newtopia, [**pubblicato su Facebook**](https://www.facebook.com/jaxofficial/posts/10151903707212968 "https://www.facebook.com/jaxofficial/posts/10151903707212968"), Ax conferma anche che prenderà il posto lasciato da Riccardo Cocciante nella giuria del talent di Raidue The Voice of Italy, al fianco di Raffaella Carrà, Piero Pelù e Noemi.
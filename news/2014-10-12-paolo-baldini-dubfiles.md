---
layout: news
category: News
banner: "/assets/uploads/import.news/baldini-640x640.jpg"
title: "Paolo Baldini – DubFiles"
excerpt: "Il 15 ottobre è in uscita il progetto DubFiles in versione Full Length, del grande bassista Paolo Baldini. Classe 1975 di Pordenone, Baldini ha come curriculum la militanza in qualità di bassista in gruppi di tutto rispetto come B.R. Stylers e Africa Unite e ultimamente sta impressionando in maniera molto positiva come produttore. Uno stile [&hellip"
quote: ""
description: "Il 15 ottobre è in uscita il progetto DubFiles in versione Full Length, del grande bassista Paolo Baldini. Classe 1975 di Pordenone, Baldini ha come curriculum la militanza in qualità di bassista in gruppi di tutto rispetto come B.R. Stylers e Africa Unite e ultimamente sta impressionando in maniera molto positiva come produttore. Uno stile [&hellip"
keywords: ""
date: 2014-10-12T00:00:00.000+01:00
author: "Haile Anbessa"
cover: "/assets/uploads/import.news/baldini-640x640.jpg"
pagination:
  enabled: true

---

[](https://hotmc.com/wp-content/uploads/2014/10/baldini.jpg)  
Il 15 ottobre è in uscita il progetto DubFiles in versione Full Length, del grande bassista Paolo Baldini.

Classe 1975 di Pordenone, Baldini ha come curriculum la militanza in qualità di bassista in gruppi di tutto rispetto come B.R. Stylers e Africa Unite e ultimamente sta impressionando in maniera molto positiva come produttore. Uno stile il suo che ricorda molto da vicino le atmosfere ricreate da Zion Train.

Il suo talento spazia da sonorità puramente reggae, vedi le sue produzioni per gli ottimi Mellow Mood, a suoni acidi ed elettronici figli del suo impegno all’interno del collettivo dei Dub Sync fino a influenze più prettamente rock’n’ roll e world music dei Tre Allegri Ragazzi Morti.

DubFiles ha origine fin dal 2013 con una serie di clip finiti in rete che illustrano nel dettaglio cosa succede dentro l’Alambic Conspiracy Studio, in cui Baldini dà vita con grande sapienza a varie versioni dub dei suoi riddim su cui diversi artisti si cimentano cantandoci sopra.

Il successo è stato immediato e quindi il frutto di questi sforzi è stato raccolto in un album in cui troviamo come partecipanti Jacob, L.O. e Jules I dei Mellow Mood, Andrew I, Forelock outta Arawak e l’iberico Sr. Wilson. Tutti questi artisti si alternano anche nelle esibizioni live di Paolo in qualità di vocalists sulle sue produzioni e basi dub. Nel disco troviamo anche delle guest star come il portoghese Ricjie Campbell, già protagonista di un feat con i Mellow Mood intitolato Inna Jamaica, il dubber australiano Dub Fx e il rapper britannico Rawz.

DubFiles rappresenta quindi la summa degli sforzi di Baldini in studio in qualità di produttore e ricorda molto da vicino gli esperimenti giamaicani in cui dj e produttori si uniscono in un mix vincente, su tutit Yabby You meets Trinity at King Tubby’s Dub Station.

Tracklist  
01\. INTRO (by IOSHI)  
02\. WHO A TALK (feat. Sr. Wilson)  
03\. DUB INNA BABYLON (feat. DubFiles All Stars)  
04\. LEAVE I OR LOVE ME FOREVER (feat. Forelock)  
05\. LIKKLE DUB GIRL (feat. Richie Campbell and Mellow Mood)  
06\. DUB VAMPAYA MEDLEY (feat. Jacob, L.O., Jules I, Andrew I)  
07\. POLITICIAN DUB (feat. Arawak meet Macka B)  
08\. WHO AM I? (feat. Forelock)  
09\. NEVER BE A SLAVE (feat. Dub Fx)  
10\. EXTRA LOVE DUB (feat. Mellow Mood meet Tanya Stephens)  
11\. ZION DOORS (feat. Andrew I)  
12\. ZION DUB VERSION  
13\. I EXPRESS (feat. Rawz)  
14\. DUB A EXPRESS  
15\. BIG IN JAPAN (feat. Jacob and L.O.)  
16\. DUBSHINE (feat. Jules I)  
17\. LOTUS DUBFILE
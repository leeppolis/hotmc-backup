---
layout: news
category: News
banner: "/assets/uploads/import.news/unnamed-5-640x640.jpg"
title: "Nuovo album per i Groundation: One Rock"
excerpt: "Dopo oltre due decenni di carriera, i Groundation presentano il loro decimo album in studio One Rock. Un disco che è il frutto di ciò che definisce il nostro mondo, mentre siamo testimoni dell’esperienza umana sul pianeta Terra (One Rock). L’intenzione è portare all’introspezione, per capire quale strada vogliamo intraprendere per il futuro e quali strade dovremmo evitare, [&hellip"
quote: ""
description: "Dopo oltre due decenni di carriera, i Groundation presentano il loro decimo album in studio One Rock. Un disco che è il frutto di ciò che definisce il nostro mondo, mentre siamo testimoni dell’esperienza umana sul pianeta Terra (One Rock). L’intenzione è portare all’introspezione, per capire quale strada vogliamo intraprendere per il futuro e quali strade dovremmo evitare, [&hellip"
keywords: ""
date: 2022-05-24T00:00:00.000+01:00
author: "Haile Anbessa"
cover: "/assets/uploads/import.news/unnamed-5-640x640.jpg"
pagination:
  enabled: true

---

Dopo oltre due decenni di carriera, i **Groundation** presentano il loro decimo album in studio _**One Rock**_. Un disco che è il frutto di ciò che definisce il nostro mondo, mentre siamo testimoni dell’esperienza umana sul pianeta Terra (One Rock). L’intenzione è portare all’introspezione, per capire quale strada vogliamo intraprendere per il futuro e quali strade dovremmo evitare, come quelle che in passato hanno portato a tanta divisione, disperazione e paura. Queste sono alcune delle osservazioni di cui canta il leader della band **Harrison Stafford** su 9 brani registrati su nastro analogico da 2 pollici ai Prairie Sun Studios di Sonoma Country, in California.

_**One Rock**_ può essere visto per diverse ragioni anche come un prodotto della pandemia globale degli ultimi due anni: da un lato per la consapevolezza che i Groundation hanno dei problemi di egoismo e avidità emersi in questo periodo, dall’altro per l’omaggio che hanno voluto rendere alle vittime ma anche alle leggende del reggae che ci hanno lasciato negli ultimi due anni. Il desiderio del gruppo di onorare i “veterani” in questo album del resto è evidente: hanno infatti scelto di coinvolgere **The Abyssinians**, **Israel Vibration** e **Congos**, tre gruppi leggendari che hanno contribuito a formare la spina dorsale della musica che il mondo conosce come reggae.

Il rapporto dei Groundation con queste tre band è molto forte e il gruppo californiano ha onorato a lungo le loro rispettive storie e crede che abbiano svolto un ruolo fondamentale nel loro proprio viaggio musicale. A questo si aggiungono le esperienze comuni di molti concerti e festival condivisi, su palchi di tutto il mondo. Nel corso degli anni si sono così creati legami speciali, in particolare tra Harrison Stafford e Israel Vibration, ma anche con i Congos e tra Harrison e Bernard ‘Satta’ Collins, cantante degli Abyssinians.

Per realizzare queste collaborazioni, i Groundation hanno scritto e arrangiato parti appositamente per questi cantanti unici, tenendo conto del loro stile, estensione, tono e fraseggio. Il brano _Original Riddim_ è stato calibrato per accogliere il talento degli Abyssinians e Israel Vibration. Il duo Israel Vibration, composto dai cantanti Wiss e Skelly, è anche invitato nel brano up-tempo heavy groove ritmato _Iron_ che chiude l’album. Per quanto riguarda The Congos, che avevano già partecipato agli album _Hebron Gate_ del 2002 e _Here I Am_ del 2009, era scontato che venissero coinvolti nell’omonimo brano _One Rock_.

Questo nuovo album _**One Rock**_ continua l’eccellenza musicale per la quale i Groundation sono noti. Come nei precedenti dischi _Young Tree_, _Each One Teach One_, _Hebron Gate_ e _We Free Again_, la band si concentra sul suonare insieme su ciascuno dei brani, lasciando poco spazio alle tracce sovraincise. I Groundation, formati da due chitarre, batteria, basso, pianoforte, Rhodes, organo b3, tre fiati e tre voci armoniche, in questo nuovo album ha incorporato anche un trio d’archi classico. Una grande novità per la band, che apporta una trama ed un’emozione uniche alle prime tre canzoni.

Brani come _Greed_ e _Silver and Gold_ si avventurano in mondi poliritmici inesplorati, mentre _Absolutely Clear_ e _Day When The Computer Done_ esplorano nuovi movimenti armonici. _Market Price_ presenta invece un’introduzione di pianoforte solista che sfocia in un frenetico arrangiamento di ottoni, prima di virare a un one drop lento con tempi dispari, creando una dicotomia tra l’atmosfera musicale allegra e gioiosa e i testi intensi che descrivono la megalomania di molti dei leader mondiali e milioni di persone che seguono la loro follia.

L’album _**One Rock**_ dei Groundation [è disponibile dal 13 maggio 2022](https://runitagency.us3.list-manage.com/track/click?u=d1ce25b5e360c3df7324cc026&id=854fa56639&e=b28fcd7e48) su CD, vinile e digitale.

Harrison Stafford dice: _“Sì, posso dire che siamo estremamente orgogliosi del nuovo album One Rock. Avere Israel Vibration e The Abyssinians sulla stessa canzone è storia del reggae e come fan del genere, posso dire che è fantastico!”_.
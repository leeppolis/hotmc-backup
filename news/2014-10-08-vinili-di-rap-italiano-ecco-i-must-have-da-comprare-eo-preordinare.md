---
layout: news
category: News
banner: "/assets/uploads/import.news/vinyls-640x640.jpg"
title: "Vinili di rap italiano: ecco i must have da comprare e/o preordinare!"
excerpt: "E’ un periodo d’oro per la compravendita del vinile hip hop in Italia (se non ci credete, date un’occhiata al traffico pazzesco generato da questa pagina Facebook, dove appunto si comprano e si scambiano dischi rap italiani), ragion per cui abbiamo pensato di darvi un piccolo aggiornamento sui rapper italiani che hanno deciso di stampare [&hellip"
quote: ""
description: "E’ un periodo d’oro per la compravendita del vinile hip hop in Italia (se non ci credete, date un’occhiata al traffico pazzesco generato da questa pagina Facebook, dove appunto si comprano e si scambiano dischi rap italiani), ragion per cui abbiamo pensato di darvi un piccolo aggiornamento sui rapper italiani che hanno deciso di stampare [&hellip"
keywords: ""
date: 2014-10-08T00:00:00.000+01:00
author: "Marta Blumi Tripodi"
cover: "/assets/uploads/import.news/vinyls-640x640.jpg"
pagination:
  enabled: true

---

[](https://hotmc.com/wp-content/uploads/2014/10/vinyls.jpg)

E’ un periodo d’oro per la compravendita del vinile hip hop in Italia (se non ci credete, date un’occhiata al traffico pazzesco generato da questa [**pagina Facebook**](https://www.facebook.com/groups/venditarap/?fref=ts "https://www.facebook.com/groups/venditarap/?fref=ts"), dove appunto si comprano e si scambiano dischi rap italiani), ragion per cui abbiamo pensato di darvi un piccolo aggiornamento sui rapper italiani che hanno deciso di stampare in vinile.

Ghemon ha annunciato oggi l’uscita del vinile di OrchiDEE in edizione limitata: 1000 copie disponibili a partire da martedì 28 ottobre, sono già preordinabili [**qui** ](http://www.musicfirst.it "http://www.musicfirst.it")le prime copie autografate.

Anche un suo collega di Unlimited Struggle, Big Joe, si è convertito al vinile: è ancora disponibile il bellissimo vinile verde acqua di _Astronauta EP_, anche lui in edizione limitata e a un prezzo speciale: lo potete ordinare sullo [**shop dell’etichetta**](http://www.unlimitedstruggle.com/product-category/vinyl/ "http://www.unlimitedstruggle.com/product-category/vinyl/").

E’ uscito qualche giorno fa anche l’EP congiunto di Mastino e FFiume, _il Capitolo dei 4 Elementi:_ a causa delle massicce richieste i due artisti hanno annunciato che sarà stampato anche in vinile, edizione limitata e numerata. I preordini sono già aperti su [**Strettoblaster**](https://strettoblaster.bandcamp.com/ "http://strettoblaster.bandcamp.com/"), spedizioni a partire dal 15 ottobre.

Infine, un aggiornamento rispetto alla ristampa di _Fastidio_: il consiglio è di NON acquistare il vostro vinile tramite aste online organizzate da privati, che spesso raggiungono prezzi folli, perché molte copie sono ancora disponibili a prezzo normale nei banchetti allestiti durante i live di Kaos. La Tannen, etichetta che cura la collana Vinili Doppia H, presto ristamperà anche altri titoli storici del rap italiano anni ’90, perciò vi suggeriamo di tenere d’occhio il loro [**profilo FB**](https://www.facebook.com/tannenrecords "https://www.facebook.com/tannenrecords").
---
layout: news
category: News
banner: "/assets/uploads/import.news/buju.jpg"
title: "Bujumannu, l’italiano più votato al concorso Global Rockstar"
excerpt: "Da Serramanna a Vienna per rappresentare la miglior musica emergente italiana “La Nuova Sardegna” ha definito Simone Pireddu, in arte Bujumannu “un musicista instancabile”. E la conferma viene non solo dal successo internazionale della band di cui fa parte da dieci anni, Train To Roots, ma anche dagli straordinari risultati che sta ottenendo come cantante [&hellip"
quote: ""
description: "Da Serramanna a Vienna per rappresentare la miglior musica emergente italiana “La Nuova Sardegna” ha definito Simone Pireddu, in arte Bujumannu “un musicista instancabile”. E la conferma viene non solo dal successo internazionale della band di cui fa parte da dieci anni, Train To Roots, ma anche dagli straordinari risultati che sta ottenendo come cantante [&hellip"
keywords: ""
date: 2014-11-16T00:00:00.000+01:00
author: "Haile Anbessa"
cover: "/assets/uploads/import.news/buju.jpg"
pagination:
  enabled: true

---

[](https://hotmc.com/wp-content/uploads/2014/11/buju.jpg)  
Da Serramanna a Vienna per rappresentare la miglior musica emergente italiana

“La Nuova Sardegna” ha definito Simone Pireddu, in arte Bujumannu “un musicista instancabile”.  
E la conferma viene non solo dal successo internazionale della band di cui fa parte da dieci anni, Train To Roots, ma anche dagli straordinari risultati che sta ottenendo come cantante solista.  
Bujumannu sta infatti partecipando al concorso internazionale Global Rockstar, la più grande competizione musicale online, ed è attualmente primo classificato per la sezione italiana.

Durante questa prima fase, che ha avuto inizio il 1 settembre e si concluderà martedì 4 novembre, i fan votano gratuitamente attraverso Facebook e Twitter il loro artista preferito di ogni selezione nazionale.  
È richiesta molta costanza da parte del pubblico, dato che si può votare ogni giorno, ma la risposta da parte dei suoi fan ha permesso a Bujumannu di vincere il premio “Artista della settimana” e “Artista del mese” e raggiungere il primo posto (su 152) fra gli artisti italiani. Grazie a questi risultati è stato invitato ad esibirsi all’evento organizzato a Vienna il prossimo 4 novembre come rappresentante della scena musicale sarda ed italiana per presentare dal vivo “Per te”, la canzone in concorso.

Simone Pireddu, nato a Serramanna, compone le sue canzoni in italiano ma anche in sardo campidanese facendosi così portabandiera della lingua, della cultura e delle tradizioni sarde ovunque vada, di palcoscenico in palcoscenico in tutta Europa.  
E questa volta lo farà rappresentando la sua amata Sardegna all’evento Global Rockstar che si svolgerà a Vienna martedì 4 novembre. Durante la serata, che verrà trasmessa in streaming a partire dalle 22:00, sapremo se Bujumannu entrerà nella fase finale di questo importante concorso.

Il premio finale di 25,000 US $ verrà consegnato il 20 dicembre, quando si conoscerà il nome della Global Rockstar 2014.
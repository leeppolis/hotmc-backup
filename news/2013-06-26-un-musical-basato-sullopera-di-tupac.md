---
layout: news
category: News
banner: "/assets/uploads/import.news/tupac.png"
title: "Un musical basato sull’opera di Tupac"
excerpt: "Un paio di anni fa vi raccontavamo del musical su Biggie, la cui lavorazione era stata sospesa perché i suoi creatori erano stati arrestati per taccheggio (tutto vero, come potete leggere qui). Oggi arriva la notizia che anche un musical su Tupac sarebbe in lavorazione. Stavolta, però, il progetto sembra diverso e in qualche modo [&hellip"
quote: ""
description: "Un paio di anni fa vi raccontavamo del musical su Biggie, la cui lavorazione era stata sospesa perché i suoi creatori erano stati arrestati per taccheggio (tutto vero, come potete leggere qui). Oggi arriva la notizia che anche un musical su Tupac sarebbe in lavorazione. Stavolta, però, il progetto sembra diverso e in qualche modo [&hellip"
keywords: ""
date: 2013-06-26T00:00:00.000+01:00
author: "Marta Blumi Tripodi"
cover: "/assets/uploads/import.news/tupac.png"
pagination:
  enabled: true

---

Un paio di anni fa vi raccontavamo del musical su Biggie, la cui lavorazione era stata sospesa perché i suoi creatori erano stati arrestati per taccheggio (tutto vero, come potete leggere [**qui**](https://hotmc.com/la-triste-storia-del-musical-su-biggie/ "http://hotmc.com/la-triste-storia-del-musical-su-biggie/")). Oggi arriva la notizia che anche un musical su Tupac sarebbe in lavorazione.

Stavolta, però, il progetto sembra diverso e in qualche modo più serio. Innanzitutto arriverà a Broadway già durante la prossima stagione, la 2013/14\. Secondariamente, il protagonista non è lo stesso Tupac, ma piuttosto due ragazzi che cercano in tutti i modi di emergere nelle periferie di una città disagiata. Insomma, le musiche di Tupac faranno da contorno e da sfondo per le coreografie, con la benedizione di Afeni Shakur, la madre, che ha messo a disposizione l’intero catalogo. Il musical dovrebbe anche contenere delle musiche originali scritte apposta per l’occasione dal compositore Daryl Waters, veterano di Broadway.

Come dicevamo, il musical in questione andrà in scena la prossima stagione, ma se passate da New York quest’estate e volete godervi qualcosa di attinente ai vostri ascolti abituali vi suggeriamo di ripiegare su [**Motown: the musical**](http://www.motownthemusical.com/ "http://www.motownthemusical.com/"), uno dei più grandi successi dell’anno sia per pubblico che per critica, che porta sul palco tutte le più famose hit dell’etichetta soul per eccellenza.
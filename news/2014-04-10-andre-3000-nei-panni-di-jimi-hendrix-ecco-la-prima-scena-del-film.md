---
layout: news
category: News
banner: "/assets/uploads/import.news/andre3000Jimi_2234074b_480_500_cropp.jpg"
title: "Andre 3000 nei panni di Jimi Hendrix: ecco la prima scena del film"
excerpt: "L’attesissima biopic sulla vita di Jimi Hendrix, All is by my side, non ha ancora una data di uscita (anche se si presume che sarà al cinema all’inizio del 2015), ma ha finalmente qualche scena da mostrare ai curiosi, grazie a un pre-montaggio realizzato dal regista John Ridley, lo stesso di 12 anni schiavo. La [&hellip"
quote: ""
description: "L’attesissima biopic sulla vita di Jimi Hendrix, All is by my side, non ha ancora una data di uscita (anche se si presume che sarà al cinema all’inizio del 2015), ma ha finalmente qualche scena da mostrare ai curiosi, grazie a un pre-montaggio realizzato dal regista John Ridley, lo stesso di 12 anni schiavo. La [&hellip"
keywords: ""
date: 2014-04-10T00:00:00.000+01:00
author: "Marta Blumi Tripodi"
cover: "/assets/uploads/import.news/andre3000Jimi_2234074b_480_500_cropp.jpg"
pagination:
  enabled: true

---

[](https://hotmc.com/wp-content/uploads/2014/04/andre3000Jimi%5F2234074b%5F480%5F500%5Fcropp.jpg)

L’attesissima biopic sulla vita di Jimi Hendrix, _All is by my side_, non ha ancora una data di uscita (anche se si presume che sarà al cinema all’inizio del 2015), ma ha finalmente qualche scena da mostrare ai curiosi, grazie a un pre-montaggio realizzato dal regista John Ridley, lo stesso di _12 anni schiavo_. La storia di questo film è piuttosto travagliata: la società che gestisce il lascito del leggendario chitarrista, infatti, non ha mai approvato la sceneggiatura e ha fortemente osteggiato la produzione, tanto che ha proibito l’uso delle sue canzoni all’interno della colonna sonora. E qui entra in campo quel geniaccio di Andre 3000 degli Outkast, altrimenti noto come Andre Benjamin, che nel film recita proprio nel ruolo di Jimi: ha cominciato a studiare chitarra sei ore al giorno, e gli assoli che sentirete all’interno della pellicola sono stati suonati tutti da lui. Naturalmente anche la recitazione è all’altezza delle aspettative: guardate questa scena per credere…
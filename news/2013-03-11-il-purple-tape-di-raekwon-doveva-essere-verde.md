---
layout: news
category: News
banner: "/assets/uploads/import.news/1347384228-h.jpg"
title: "Il Purple Tape di Raekwon doveva essere verde"
excerpt: "E’ la fine di un mito: la celeberrima cassettina di Only Built 4 Cuban Linx di Raekwon, soprannominata “The Purple Tape” per la sua caratteristica sfumatura di viola e diventata ormai un oggetto da collezione, in origine non doveva affatto essere viola, ma verde. Durante un’intervista a Complex, infatti, Raekwon ha raccontato che il verde [&hellip"
quote: ""
description: "E’ la fine di un mito: la celeberrima cassettina di Only Built 4 Cuban Linx di Raekwon, soprannominata “The Purple Tape” per la sua caratteristica sfumatura di viola e diventata ormai un oggetto da collezione, in origine non doveva affatto essere viola, ma verde. Durante un’intervista a Complex, infatti, Raekwon ha raccontato che il verde [&hellip"
keywords: ""
date: 2013-03-11T00:00:00.000+01:00
author: "Marta Blumi Tripodi"
cover: "/assets/uploads/import.news/1347384228-h.jpg"
pagination:
  enabled: true

---

E’ la fine di un mito: la celeberrima cassettina di _Only Built 4 Cuban Linx_ di Raekwon, soprannominata “The Purple Tape” per la sua caratteristica sfumatura di viola e diventata ormai [**un oggetto da collezione**](https://hotmc.com/only-built-4-cuban-linx-ristampa-speciale-della-cassetta-viola/ "http://hotmc.com/only-built-4-cuban-linx-ristampa-speciale-della-cassetta-viola/"), in origine non doveva affatto essere viola, ma verde.

Durante un’intervista a Complex, infatti, Raekwon ha raccontato che il verde è il suo colore preferito, e quindi l’idea iniziale era di realizzarla proprio in quel colore. Più precisamente, verde oliva. “Volevo farla colorata in modo che tutti potessero capire subito che il contenuto di quel nastro era qualcosa di unico, speciale, diverso dal solito” ha spiegato. “Quando però ho chiesto il verde oliva, mi hanno risposto che non era possibile. Ricordo che mi hanno fatto un elenco infinito di colori disponibili e alla fine sono venuti fuori con il viola. Sapevo che qualcuno avrebbe pensato che fosse un colore da femminuccia, ma risaltava su tutti gli altri, quindi alla fine ho deciso che poteva andare”.
---
layout: news
category: News
banner: "/assets/uploads/import.news/Karima-2G-WEB-640x960.jpg"
title: "Karima 2G – Police"
excerpt: "Police è il nuovo singolo di Karima 2G, cantante e beatmaker italiana di origine liberiana che ha esordito nel 2014 con l’album 2G (Soupu Music). Dopo aver ottenuto riconoscimenti anche all’estero (con articoli su testate come Bon Magazine e Okayplayer e collaborazioni con festival e organizzazioni del nord Europa), l’artista di stanza a Roma si [&hellip"
quote: ""
description: "Police è il nuovo singolo di Karima 2G, cantante e beatmaker italiana di origine liberiana che ha esordito nel 2014 con l’album 2G (Soupu Music). Dopo aver ottenuto riconoscimenti anche all’estero (con articoli su testate come Bon Magazine e Okayplayer e collaborazioni con festival e organizzazioni del nord Europa), l’artista di stanza a Roma si [&hellip"
keywords: ""
date: 2018-01-25T00:00:00.000+01:00
author: "Haile Anbessa"
cover: "/assets/uploads/import.news/Karima-2G-WEB-640x960.jpg"
pagination:
  enabled: true

---

Police è il nuovo singolo di Karima 2G, cantante e beatmaker italiana di origine liberiana che ha esordito nel 2014 con l’album 2G (Soupu Music). Dopo aver ottenuto riconoscimenti anche all’estero (con articoli su testate come Bon Magazine e Okayplayer e collaborazioni con festival e organizzazioni del nord Europa), l’artista di stanza a Roma si rifà viva con un suono quanto mai internazionale.

Sulla base assemblata dall’estro di un ghost producer molto chiacchierato, Karima 2G parla della corruzione della polizia in Africa e del dominio delle multinazionali sul territorio delle sue origini. “Mentre in Africa vengo continuamente fermata dalla polizia – racconta – perché considerata europea e di conseguenza (secondo i lori stereotipi) portatrice di denaro, in Italia vengo fermata dalla polizia perché (secondo altri stereotipi) vengo vista come un’africana troppo ben vestita per essere un’immigrata. In un paese ricco di risorse come la Liberia, inoltre, la polizia invece di proteggere la comunità di cui fa parte protegge le multinazionali che hanno creato un alto livello di inquinamento portando lì la plastica. Con un testo semplice ho voluto parlare di queste cose che ho visto e vissuto in prima persona. Attualmente il mio motto è ‘Make Africa Great Again’ e voglio dare il mio contributo in questo senso con la musica e non solo…”.

Police è il primo passo di un nuovo percorso musicale in cui l’impegno si fonde ai ritmi elettronici più contaminati tra quelli contemporanei e lascia spazio alla musicalità e anche a un tocco di spensieratezza.

Il video di Police è diretto da Tijana Mamula.
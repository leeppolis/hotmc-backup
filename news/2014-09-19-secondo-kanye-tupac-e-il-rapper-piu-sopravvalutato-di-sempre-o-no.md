---
layout: news
category: News
banner: "/assets/uploads/import.news/kanye_480x500_scaled_cropp.jpg"
title: "Secondo Kanye, Tupac è il rapper più sopravvalutato di sempre (o no?)"
excerpt: "Non contento di essere sceso ai minimi storici di credibilità dopo aver fermato un concerto perché un ragazzo in sedia a rotelle non si alzava a ballare, Kanye West ne ha combinata un’altra delle sue. Più precisamente durante la festa di presentazione del film Teenage Mutant Ninja Turtles (e già questo dovrebbe dirci molto), dove [&hellip"
quote: ""
description: "Non contento di essere sceso ai minimi storici di credibilità dopo aver fermato un concerto perché un ragazzo in sedia a rotelle non si alzava a ballare, Kanye West ne ha combinata un’altra delle sue. Più precisamente durante la festa di presentazione del film Teenage Mutant Ninja Turtles (e già questo dovrebbe dirci molto), dove [&hellip"
keywords: ""
date: 2014-09-19T00:00:00.000+01:00
author: "Marta Blumi Tripodi"
cover: "/assets/uploads/import.news/kanye_480x500_scaled_cropp.jpg"
pagination:
  enabled: true

---

[](https://hotmc.com/wp-content/uploads/2013/11/kanye%5F480x500%5Fscaled%5Fcropp.jpg)

Non contento di essere sceso ai minimi storici di credibilità dopo aver fermato un concerto perché un ragazzo in sedia a rotelle non si alzava a ballare, Kanye West ne ha combinata un’altra delle sue. Più precisamente durante la festa di presentazione del film Teenage Mutant Ninja Turtles (e già questo dovrebbe dirci molto), dove ha annunciato pubblicamente il suo disprezzo per uno dei rapper più celebrati e compianti della storia: Tupac Shakur.

Sostanzialmente Kanye stava chiacchierando con uno degli ospiti, che aveva detto a mo’ di complimento che _Yeezus_ gli ricordava in qualche modo _Strictly for my N.I.G.G.A.Z._ Peccato che non l’abbia preso come tale. “Tupac è il più sopravvalutato rapper della storia: è diventato famoso solo perché gli hanno sparato. Il gangsta rap non è neanche vera musica: se vuoi della vera musica, ascolta i miei album”. Lo scambio di battute, a cui ha assistito una piccola folla di persone, è destinato a fare il giro della rete, anche perché qualche tempo fa se l’era presa con Biggie, dicendo che i beat di _Ready to die_ gli facevano schifo (in particolare quello di _Juicy_, universalmente considerato un capolavoro). Che dire? In questo caso, per l’ego di Kanye sky’s the limit.

**Aggiornamento:** Avevamo ripreso questa news dal sito Underground Hip Hop, notoriamente affidabile, e da altri siti di settore, ma pare che l’origine della notizia possa essere un sito satirico (tipo Lercio, per intenderci): sostanzialmente, quindi, potrebbe essere falsa, anche se Kanye non ha ancora smentito (cosa che di solito si affretta a fare). Vi terremo aggiornati sugli sviluppi della faccenda!
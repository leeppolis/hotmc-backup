---
layout: news
category: News
banner: "/assets/uploads/import.news/unnamed-9-640x640.jpg"
title: "‘The Groove Sessions Vol. 5’, nuovo album di Chinese Man, Scratch Bandits Crew e Baja Frequencia"
excerpt: "L’etichetta discografica francesa Chinese Man Records celebra il suo 15º anniversario con la pubblicazione dell’album The Groove Sessions Vol. 5, frutto della collaborazione di tre collettivi strettamente legati alla label: Chinese Man, Scratch Bandits Crew e Baja Frequencia. A febbraio 2019, le tre band si sono ritirate in montagna per una settimana con l’idea di [&hellip"
quote: ""
description: "L’etichetta discografica francesa Chinese Man Records celebra il suo 15º anniversario con la pubblicazione dell’album The Groove Sessions Vol. 5, frutto della collaborazione di tre collettivi strettamente legati alla label: Chinese Man, Scratch Bandits Crew e Baja Frequencia. A febbraio 2019, le tre band si sono ritirate in montagna per una settimana con l’idea di [&hellip"
keywords: ""
date: 2020-02-27T00:00:00.000+01:00
author: "Haile Anbessa"
cover: "/assets/uploads/import.news/unnamed-9-640x640.jpg"
pagination:
  enabled: true

---

L’etichetta discografica francesa Chinese Man Records celebra il suo 15º anniversario con la pubblicazione dell’album The Groove Sessions Vol. 5, frutto della collaborazione di tre collettivi strettamente legati alla label: Chinese Man, Scratch Bandits Crew e Baja Frequencia.

A febbraio 2019, le tre band si sono ritirate in montagna per una settimana con l’idea di mescolare i loro stili e ispirazioni, dando priorità alla spontaneità delle loro produzioni. In sei giorni hanno creato 18 provini e sei mesi dopo hanno selezionato le 15 tracce che formano il disco, una per ciascun anno di vita di una delle etichette indipendenti più prolifiche e impegnate della scena francese. Il risultato è unalbum in cui il trip-hop di Chinese Man si unisce alle influenze tropicali del duo Baja Frequencia e al virtuosismo ai piatti di Scratch Bandits Crew.

The Groove Sessions Vol. 5 è stato anticipato dai singoli The Drop e This One. In questa occasione, il disco viene presentato insieme al video di Hold Tight featuring ASM, Youthstar & Illaman, un inno hip hop boom bap che incatena il flow di quattro MCs per celebrare la vivacità dei loro live e la forza del progetto.

Spiccano altri due brani: No Man, insieme alla cantante gospel Ella Jenkins, una ballata spirituale e ritmica UK garage che dimostra ancora una volta la capacità del collettivo di mescolare il suo repertorio tradizionale con le influenze attuali. To The Beat Yo è invece una reinterpretazione solare di un classico della musica panamense, nata dal recupero di un vecchio sample di Chinese Man, la cumbia di Baja Frequencia e la tecnica di Scratch Bandits Crew.

The Groove Sessions Vol. 5 è disponibile su tutte le piattaforme digitali e in formato fisico, sia CD che vinile, sul sito di Chinese Man Records. Sarà presentato dal vivo durante un tour in Francia la prossima primavera, estate e autunno, e ha già registrato il sold out in varie località. Gli show vedranno sul palco anche gli MCs Youthstar e Miscellanous (Chill Bump) e insieme reinterpreteranno sia brani storici dell’etichetta che le ultime creazioni presenti in questo disco.
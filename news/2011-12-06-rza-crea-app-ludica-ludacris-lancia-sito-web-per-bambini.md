---
layout: news
category: News
banner: "/assets/uploads/import.news/ludacris_karma.png"
title: "RZA crea app ludica, Ludacris lancia sito web per bambini"
excerpt: "Per una curiosa combinazione, oggi due amatissimi artisti hip hop lanciano contemporaneamente il proprio business virtuale diversificato, cosa che è ormai un must per la maggior parte dei rapper. In questo caso, però, si tratta di due scelte davvero sui generis. Il primo è RZA, che debutta oggi con la sua app The RZA World. [&hellip"
quote: ""
description: "Per una curiosa combinazione, oggi due amatissimi artisti hip hop lanciano contemporaneamente il proprio business virtuale diversificato, cosa che è ormai un must per la maggior parte dei rapper. In questo caso, però, si tratta di due scelte davvero sui generis. Il primo è RZA, che debutta oggi con la sua app The RZA World. [&hellip"
keywords: ""
date: 2011-12-06T00:00:00.000+01:00
author: "Marta Blumi Tripodi"
cover: "/assets/uploads/import.news/ludacris_karma.png"
pagination:
  enabled: true

---

Per una curiosa combinazione, oggi due amatissimi artisti hip hop lanciano contemporaneamente il proprio business virtuale diversificato, cosa che è ormai un must per la maggior parte dei rapper. In questo caso, però, si tratta di due scelte davvero sui generis.

Il primo è RZA, che debutta oggi con la sua app The RZA World. Nulla di particolarmente attinente all’universo musicale, anzi: l’app offre molteplici servizi, ma nessuno di essi è legato al mondo del rap. C’è _The soundtrack to your life_, una sorta di podcast che dispensa pillole di saggezza nelle quali RZA vi spiega come comportarvi in varie circostanze; un collegamento diretto al suo Twitter e Facebook; e soprattutto, una 3D Chess Chamber per giocare a scacchi con lui, disponibile sia per i principianti che per gli esperti.

Il secondo è invece Ludacris, il quale ha lanciato oggi il sito [**Karmasworld.com**](http://www.karmasworld.com "http://www.karmasworld.com"), ispirato da sua figlia Karma, di anni 10\. Si tratta infatti di un sito per bambini contenenti canzoncine, giochi istruttivi e lezioni per insegnare la matematica, la geografia e le buone maniere. Cosa particolarmente curiosa, tutti i testi delle canzoni e i giochi sono stati creati dagli stessi Ludacris e Karma. Lo sforzo educativo funzionerà? Lo scopriremo nelle prossime puntate.
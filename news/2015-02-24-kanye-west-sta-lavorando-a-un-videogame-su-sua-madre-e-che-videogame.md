---
layout: news
category: News
banner: "/assets/uploads/import.news/kanye_480x500_scaled_cropp.jpg"
title: "Kanye West sta lavorando a un videogame su sua madre (e che videogame)"
excerpt: "Per la serie “strano ma vero”, dopo avere dedicato una delle sue ultime canzoni (Only one, in collaborazione con Paul McCartney) a sua madre, morta nel 2007 in seguito alle complicazioni dopo un’operazione di chirurgia plastica, Kanye ha deciso di dedicarle anche un videogioco a cui sta lavorando da ormai sei mesi. Il videogioco in questione [&hellip"
quote: ""
description: "Per la serie “strano ma vero”, dopo avere dedicato una delle sue ultime canzoni (Only one, in collaborazione con Paul McCartney) a sua madre, morta nel 2007 in seguito alle complicazioni dopo un’operazione di chirurgia plastica, Kanye ha deciso di dedicarle anche un videogioco a cui sta lavorando da ormai sei mesi. Il videogioco in questione [&hellip"
keywords: ""
date: 2015-02-24T00:00:00.000+01:00
author: "Marta Blumi Tripodi"
cover: "/assets/uploads/import.news/kanye_480x500_scaled_cropp.jpg"
pagination:
  enabled: true

---

[](https://hotmc.com/wp-content/uploads/2013/11/kanye%5F480x500%5Fscaled%5Fcropp.jpg)

Per la serie “strano ma vero”, dopo avere dedicato una delle sue ultime canzoni (_Only one_, in collaborazione con Paul McCartney) a sua madre, morta nel 2007 in seguito alle complicazioni dopo un’operazione di chirurgia plastica, Kanye ha deciso di dedicarle anche un videogioco a cui sta lavorando da ormai sei mesi. Il videogioco in questione si ispira proprio alla canzone di cui sopra, che era una conversazione immaginaria in cui lei gli parlava dall’aldilà. “In pratica il concetto si basa sul fatto che mia mamma varca i cancelli del paradiso e devi aiutarla ad arrivare sempre più in alto nei cieli, facendo in modo che sia guidata dalla luce”.

Il bizzarro giochino non è l’unico su cui Yeezy sta lavorando, a dire il vero: ce n’è un altro chiamato Kanye Quest in cui il rapper/ beatmaker/ stilista/ maître à penser viene risucchiato da un wormhole e deve combattere contro i malvagi doppleganger di Jay-Z, Nas, Tupac e Biggie.

(Avete il dubbio che tutto ciò sia una notizia farlocca alla Lercio? No, è stato dichiarato durante un’intervista radiofonica a The Breakfast Club, di cui potete vedere il video qui sopra).
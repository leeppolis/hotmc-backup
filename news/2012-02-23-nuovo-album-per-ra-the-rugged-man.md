---
layout: news
category: News
banner: "/assets/uploads/import.news/ra-the-rugged-man.jpg"
title: "Nuovo album per R.A. The Rugged Man"
excerpt: "Attesissimo da grandi e piccini (quasi quanto la sua autobiografia di prossima pubblicazione, vedi precedente news), il nuovo album di R.A. The Rugged Man parrebbe avere finalmente un titolo: si chiamerà infatti Legends never die e sarà il primo, vero seguito al suo debutto del 2004 Die, Rugged man, die. R.A. ha spiegato che aveva [&hellip"
quote: ""
description: "Attesissimo da grandi e piccini (quasi quanto la sua autobiografia di prossima pubblicazione, vedi precedente news), il nuovo album di R.A. The Rugged Man parrebbe avere finalmente un titolo: si chiamerà infatti Legends never die e sarà il primo, vero seguito al suo debutto del 2004 Die, Rugged man, die. R.A. ha spiegato che aveva [&hellip"
keywords: ""
date: 2012-02-23T00:00:00.000+01:00
author: "Marta Blumi Tripodi"
cover: "/assets/uploads/import.news/ra-the-rugged-man.jpg"
pagination:
  enabled: true

---

Attesissimo da grandi e piccini (quasi quanto la sua autobiografia di prossima pubblicazione, vedi **[precedente news](https://hotmc.com/ra-the-rugged-man-autobiografia-in-arrivo/ "http://hotmc.com/ra-the-rugged-man-autobiografia-in-arrivo/")**), il nuovo album di R.A. The Rugged Man parrebbe avere finalmente un titolo: si chiamerà infatti _Legends never die_ e sarà il primo, vero seguito al suo debutto del 2004 Die, _Rugged man, die._

R.A. ha spiegato che aveva già registrato un intero album subito dopo la morte di suo padre, come reazione alla sua perdita. Dopo averlo riascoltato, però, l’ha trovato troppo cupo e ha deciso di rifarlo quasi interamente, e il risultato è questo nuovo progetto. “Sono molto più positivo in questo disco” ha dichiarato. “Anche rispetto al mio primo album, che era una specie di suicidio: stavolta, invece, affermo la mia immortalità, perché le leggende non muoiono mai”.

Non tema, però, chi pensa che il mood più positivo equivalga a un rap più fiacco. Il rapper rassicura i fan: “Ho intenzione di rimanere il migliore in circolazione, lavoro tutti i giorni per migliorare la mia tecnica e non sento neppure il bisogno di prendere fiato o riposarmi, perché la mia vita è tutta qui: nel rap”.
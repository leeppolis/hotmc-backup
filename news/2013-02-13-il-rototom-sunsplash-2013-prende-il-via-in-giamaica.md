---
layout: news
category: News
banner: "/assets/uploads/import.news/rototom.jpg"
title: "Il Rototom Sunsplash 2013 prende il via in Giamaica"
excerpt: "Il Rototom parteciperà attivamente alla International Reggae Conference organizzata dalla University of West Indies in Giamaica Gli organizzatori del festival approfitteranno di questo viaggio per assistere alle celebrazione del Reggae Month e per entrare in contatto con le proposte più fresche della scena giamaicana, in vista della ventesima edizione del Sunsplash Proprio nell’anno della sua [&hellip"
quote: ""
description: "Il Rototom parteciperà attivamente alla International Reggae Conference organizzata dalla University of West Indies in Giamaica Gli organizzatori del festival approfitteranno di questo viaggio per assistere alle celebrazione del Reggae Month e per entrare in contatto con le proposte più fresche della scena giamaicana, in vista della ventesima edizione del Sunsplash Proprio nell’anno della sua [&hellip"
keywords: ""
date: 2013-02-13T00:00:00.000+01:00
author: "Haile Anbessa"
cover: "/assets/uploads/import.news/rototom.jpg"
pagination:
  enabled: true

---

Il Rototom parteciperà attivamente alla International Reggae Conference organizzata dalla University of West Indies in Giamaica

Gli organizzatori del festival approfitteranno di questo viaggio per assistere alle celebrazione del Reggae Month e per entrare in contatto con le proposte più fresche della scena giamaicana, in vista della ventesima edizione del Sunsplash

Proprio nell’anno della sua ventesima edizione il Rototom Sunsplash da il via alle sue attività in Giamaica con un doppio obbiettivo: partecipare attivamente alla International Reggae Conference che avrà luogo a Kingston nel campus della University Of West Indies dal 14 al 16 febbraio e per approfittare di quella che nell’isola è sicuramente la stagione di maggior concentrazione di eventi musicali.

Si tratta di una lunga maratona iniziata al Rebel Salute e che proseguirà durante tutto il mese di febbraio con gli eventi del Reggae Month, i festeggiamenti per l’anniversario della nascita di Bob Marley e di Dennis Brown, senza dimenticare le celebrazioni del Black history month: complessivamente, una grande vetrina musicale che ci metterà in contatto con le proposte più fresche della scena giamaicana, in vista della ventesima edizione del Sunsplash.

Sempre nell’ambito dl Reggae month, l’Institute Of Caribbean Studies e dall’University Of West Indies organizza una prestigiosa serie di incontri e letture sul reggae il cui tema è ‘International Reggae: Traditional and Emerging Expressions in Popular Music’ e la partecipazione del nostro festival è l’ennesimo riconoscimento del Rototom Sunsplash come forza trainante nella diffusione della cultura del reggae a livello mondiale.

Il festival sarà protagonista di due specifici incontri: il primo intitolato ‘An introduction to Rototom Sunsplash’ e presenziato dalla nostra Direttrice Artistica Sabrina Trovant, dal nostro Booking Manager Giovanni Vinci, dalla nostra Assistente alla Produzione Gina Senesi unitamente allo staff della Reggae University darà un quadro delle peculiarità e della lunga storia del Rototom Sunsplash anche grazie alla proiezione del documentario Rototom pa’l mundo.

I curatori della Reggae University (David Katz, Ellen Koehlings, Pete Lilly e Pier Tosi) , l’ormai classico appuntamento del Rototom Sunsplash dedicato alla cultura del reggae dalla viva voce dei suoi protagonisti daranno poi vita nel secondo incontro ad una classica session della Reggae University discutendo di innovazione e continuità della tradizione all’interno della storia della musica giamaicana con il leggendario chitarrista Chinna Smith, Protoje e Jah9, in quanto esponenti della new generation, e Dutty Bookman, scrittore ed attivista culturale.

Alla international Reggae Conference verrà anche proiettato uno dei nostri reggae movies: Jamaica Mon Amour girato durante uno dei viaggi del festival in Giamaica sulle tracce dell’impatto della musica nella terra della sua nascita.

Completa il quadro la mostra fotografica Sunsplash Music Sunshine People che in 130 straordinarie immagini dello staff dei nostri fotografi racconta la straordinaria capacità di aggregazione del festival nel nome della musica reggae e della speranza in un mondo migliore.

E proprio grazie all’impegno e al coinvolgimento del pubblico presente, durante la scorsa edizione del Rototom Sunsplash è stato possibile raccoglier fondi a favore della Alpha Boys School, che sono stati consegnati dai rappresentanti del Rototom durante il loro soggiorno in Giamaica.

Biglietti in vendita  
Ricordiamo che sono già in vendita i biglietti per il Rototom Sunsplash 2013 al prezzo speciale di 140€ (o 180€ con camping) fino al 10 marzo sul sito webwww.rototomsunsplash.com e nei punti prevendita abituali.
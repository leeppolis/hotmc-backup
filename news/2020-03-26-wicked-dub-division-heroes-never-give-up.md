---
layout: news
category: News
banner: "/assets/uploads/import.news/unnamed-9.jpg"
title: "Wicked Dub Division – Heroes Never Give Up"
excerpt: "La band friulana Wicked Dub Division presenta il videoclip di Heroes Never Give Up insieme a Baltimores. Si tratta del secondo estratto dall’album Deepest, uscito a settembre del 2019, e vede i Wicked Dub Division consolidare la collaborazione con il cantante francese, che intreccia il suo ritmico ed incisivo free style con il canto di [&hellip"
quote: ""
description: "La band friulana Wicked Dub Division presenta il videoclip di Heroes Never Give Up insieme a Baltimores. Si tratta del secondo estratto dall’album Deepest, uscito a settembre del 2019, e vede i Wicked Dub Division consolidare la collaborazione con il cantante francese, che intreccia il suo ritmico ed incisivo free style con il canto di [&hellip"
keywords: ""
date: 2020-03-26T00:00:00.000+01:00
author: "Haile Anbessa"
cover: "/assets/uploads/import.news/unnamed-9.jpg"
pagination:
  enabled: true

---

La band friulana Wicked Dub Division presenta il videoclip di Heroes Never Give Up insieme a Baltimores. Si tratta del secondo estratto dall’album Deepest, uscito a settembre del 2019, e vede i Wicked Dub Division consolidare la collaborazione con il cantante francese, che intreccia il suo ritmico ed incisivo free style con il canto di Michela Grena. La combination segna solo l’inizio di un gemellaggio artistico che si convertirà presto in un intero lavoro discografico.

La scelta di pubblicare un video di Heroes Never Give Up vuole, in questo difficile momento, lanciare un messaggio importante. La band stessa lo spiega così: “L’eroe per definizione è una persona che per eccezionali virtù di coraggio o abnegazione, con spirito di sacrificio e per un nobile ideale, s’impone all’ammirazione di tutti. Vogliamo celebrare tutte le donne e gli uomini che con il loro lavoro e le loro competenze si mettono in prima linea in difesa e in aiuto dei fragili del mondo. Medici, infermieri, giornalisti, registi, fotografi, artisti, avvocati, volontari…”.

Il brano esce con il patrocinio del festival “Voci per la Libertà – Una canzone per Amnesty” dove nel 2015 i Wicked Dub Division hanno vinto il Premio della Critica e vuole dare visibilità alla campagna Coraggio indetta da Amnesty International.

Heroes Never Give Up è disponibile su tutte le piattaforme digitali mentre il video è online sul canale YouTube della band.
---
layout: news
category: News
banner: "/assets/uploads/import.news/Vic-Mensa-Drops-New-EP-22Theres-A-lot-Going-On22.jpg"
title: "There’s alot going on, il nuovo EP (in free download) di Vic Mensa"
excerpt: "  Mentre tutta Italia si godeva un po’ di meritato riposo per il ponte del 2 giugno, sull’altra sponda dell’oceano qualcuno continuava a darsi da fare: quel qualcuno è Vic Mensa, che due giorni fa ha pubblicato un nuovo EP in free download, There’s alot going on (si scarica da qui). Non si tratta di un [&hellip"
quote: ""
description: "  Mentre tutta Italia si godeva un po’ di meritato riposo per il ponte del 2 giugno, sull’altra sponda dell’oceano qualcuno continuava a darsi da fare: quel qualcuno è Vic Mensa, che due giorni fa ha pubblicato un nuovo EP in free download, There’s alot going on (si scarica da qui). Non si tratta di un [&hellip"
keywords: ""
date: 2016-06-06T00:00:00.000+01:00
author: "Marta Blumi Tripodi"
cover: "/assets/uploads/import.news/Vic-Mensa-Drops-New-EP-22Theres-A-lot-Going-On22.jpg"
pagination:
  enabled: true

---

Mentre tutta Italia si godeva un po’ di meritato riposo per il ponte del 2 giugno, sull’altra sponda dell’oceano qualcuno continuava a darsi da fare: quel qualcuno è Vic Mensa, che due giorni fa ha pubblicato un nuovo EP in free download, _There’s alot going on_ (si scarica da [**qui**](http://respectmyvote.com/tago/)).

Non si tratta di un progetto disimpegnato, tanto per riempire l’arco di tempo tra un disco e l’altro: l’EP, infatti, è parte di una campagna che invita i cittadini americani a registrarsi per votare (negli Stati Uniti è necessario compiere questo passo preliminare per poter accedere ai seggi) in modo da non lasciare campo libero al populismo di Donald Trump. Per scaricare There’s alot going on – che è incentrato su vari problemi della società americana, dalla crisi dell’acqua fino alla brutalità della polizia – è necessario compilare un modulo in cui ci si impegna a registrarsi per votare; anche gli stranieri, ovviamente, possono usufruire del free download, nel loro caso compilando un modulo in cui si impegano a “lavorare per un cambiamento positivo nella mia comunità e convincere il maggior numero di elettori che conosco a votare”.
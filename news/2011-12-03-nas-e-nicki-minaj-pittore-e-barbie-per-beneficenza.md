---
layout: news
category: News
banner: "/assets/uploads/import.news/Nicki-Minaj-Barbie-2.jpg"
title: "Nas e Nicki Minaj: pittore e Barbie per beneficenza"
excerpt: "Fare una banale donazione in beneficenza è out, nel rap game. Molto meglio seguire l’esempio di Nas e Nicki Minaj, che questa settimana hanno fatto a gara a trovare l’idea più bizzarra per raccogliere soldi da devolvere a una buona causa. Nas, ospite della kermesse Miami Art Basel, si è esibito con una performance di [&hellip"
quote: ""
description: "Fare una banale donazione in beneficenza è out, nel rap game. Molto meglio seguire l’esempio di Nas e Nicki Minaj, che questa settimana hanno fatto a gara a trovare l’idea più bizzarra per raccogliere soldi da devolvere a una buona causa. Nas, ospite della kermesse Miami Art Basel, si è esibito con una performance di [&hellip"
keywords: ""
date: 2011-12-03T00:00:00.000+01:00
author: "Marta Blumi Tripodi"
cover: "/assets/uploads/import.news/Nicki-Minaj-Barbie-2.jpg"
pagination:
  enabled: true

---

Fare una banale donazione in beneficenza è out, nel rap game. Molto meglio seguire l’esempio di Nas e Nicki Minaj, che questa settimana hanno fatto a gara a trovare l’idea più bizzarra per raccogliere soldi da devolvere a una buona causa.

Nas, ospite della kermesse Miami Art Basel, si è esibito con una performance di _Made you look_ decisamente sui generis. Mentre cantava, infatti, si è fatto portare un pennello e una tela e ha dipinto il suo primo quadro in assoluto, l’abbozzo di un uomo che fuma. Successivamente l'”opera” è stata battuta all’asta: se l’è aggiudicata un anonimo fan per ben 14.000 dollari, prontamente devoluti in beneficenza.

Nicki Minaj, invece, si è fatta aiutare dalla Mattel, che ha creato una Barbie con le sue fattezze (in particolare, l’ispirazione arriva dal look della copertina di _Pink friday_). Ne esiste un unico esemplare, attualmente esposto al Beverly Hilton Hotel di Los Angeles, e verrà battuto all’asta su Internet la prossima settimana con un prezzo minimo di 1.000 dollari. I proventi aiuteranno i bambini malati di Aids.

Qui sotto, la Barbie Minaj e il video della performance di Nas (dipinge dal minuto 5 circa).

[Nas Selling His First Painting For $14,000 and performing at Ricochet Lounge for Art Basel Miami 2011](https://vimeo.com/33020156) from [The305.com](https://vimeo.com/the305) on [Vimeo](https://vimeo.com).
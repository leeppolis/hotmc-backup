---
layout: news
category: News
banner: "/assets/uploads/import.news/Skatalites-640x338.jpg"
title: "Skatalites, sei date per il tour italiano della band ska giamaicana"
excerpt: "Al via il tour italiano degli Skatalites, una delle formazioni reggae internazionali più longeve della storia. Sei date nei club di tutta Italia per la formazione giamaicana che dal 1963 fa ballare mezzo mondo con le sue note tra ska, rocksteady e roots reggae. Otto elementi tra cui tre dei componenti storici come il trombonista Vin Gordon che insieme ai compianti Don Drummond e Rico Rodriguez è [&hellip"
quote: ""
description: "Al via il tour italiano degli Skatalites, una delle formazioni reggae internazionali più longeve della storia. Sei date nei club di tutta Italia per la formazione giamaicana che dal 1963 fa ballare mezzo mondo con le sue note tra ska, rocksteady e roots reggae. Otto elementi tra cui tre dei componenti storici come il trombonista Vin Gordon che insieme ai compianti Don Drummond e Rico Rodriguez è [&hellip"
keywords: ""
date: 2022-03-28T00:00:00.000+01:00
author: "Haile Anbessa"
cover: "/assets/uploads/import.news/Skatalites-640x338.jpg"
pagination:
  enabled: true

---

Al via il **tour italiano degli Skatalites**, una delle **formazioni reggae internazionali più longeve della storia**. **Sei date nei club di tutta Italia** per la formazione giamaicana che dal 1963 fa ballare mezzo mondo con le sue note tra **ska**, **rocksteady** e **roots** **reggae**.  
**Otto elementi** tra cui tre dei componenti storici come il **trombonista Vin Gordon** che insieme ai compianti Don Drummond e Rico Rodriguez è sicuramente il maggior esponente vivente della lunga tradizione di musicisti diplomati alla famosa Alpha Boys School di South Camp Road a Kingston. Il **bassista Val Douglas** che ha attraversato le varie evoluzioni del genere condividendo palchi e studio con mostri sacri come Peter Tosh, Bob Andy e The Congos. Il **quasi ottantenne percussionista Larry McDonald**, che nella sua carriera ha lavorato tra gli altri con Toots and the Maytals, Gil Scott Heron e Lee Scratch Perry.  
Tra **ritmiche caraibiche**, **tempi** **in** **levare** e una **frizzante sezione di fiati**, la band porterà sul palco i grandi successi estratti dalla loro estesa discografia, come i nuovi singoli pubblicati negli ultimi anni.  
Sul palco Larry Mc Donald (percussioni), Val Douglas (basso), Vin Gordon (trombone), Ken Stewart (tastiere), Natty Frenchy (chitarra), Trevor Thompson (batteria), James K Smith (tromba) e Anant Pradhan (sax).

Le date del tour organizzato da **Django Concerti**:

martedì **12 aprile Magazzini Generali**, **Milano**  
mercoledì **13 aprile Hiroshima Mon Amour**, **Torino**  
giovedì **14 aprile Vibra Club**, **Modena**  
venerdì **15 aprile Acrobax,** **Roma**  
sabato **16 aprile Casa delle Arti,** **Conversano** (BA)  
domenica **17 aprile Dum Dum Republic**, **Paestum** (SA)
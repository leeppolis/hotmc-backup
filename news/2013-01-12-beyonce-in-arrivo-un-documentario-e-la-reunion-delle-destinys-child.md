---
layout: news
category: News
banner: "/assets/uploads/import.news/Beyoncé-super-bowl-600x387.jpg"
title: "Beyoncé: in arrivo un documentario e la reunion delle Destiny’s Child"
excerpt: "Nonostante una figlia piccola, Beyoncé (fresca di copertina su GQ America, dove ha vinto la palma della più sexy del 21esimo secolo) non ha alcuna intenzione di rallentare il passo. Mentre è già al lavoro su un nuovo album, infatti, ha trovato il tempo di girare un documentario sulla sua vita che andrà in onda [&hellip"
quote: ""
description: "Nonostante una figlia piccola, Beyoncé (fresca di copertina su GQ America, dove ha vinto la palma della più sexy del 21esimo secolo) non ha alcuna intenzione di rallentare il passo. Mentre è già al lavoro su un nuovo album, infatti, ha trovato il tempo di girare un documentario sulla sua vita che andrà in onda [&hellip"
keywords: ""
date: 2013-01-12T00:00:00.000+01:00
author: "Marta Blumi Tripodi"
cover: "/assets/uploads/import.news/Beyoncé-super-bowl-600x387.jpg"
pagination:
  enabled: true

---

Nonostante una figlia piccola, Beyoncé (fresca di copertina su GQ America, dove ha vinto la palma della più sexy del 21esimo secolo) non ha alcuna intenzione di rallentare il passo. Mentre è già al lavoro su un nuovo album, infatti, ha trovato il tempo di girare un documentario sulla sua vita che andrà in onda sulla HBO a febbraio. _Life is but a dream_, questo il titolo, conterrà video inediti, spesso girati dalla diretta interessata, che la immortalano in momenti privati e nei dietro le quinte dei suoi impegni professionali. C’è molta curiosità su questo progetto, perché la diva black per eccellenza è sempre stata molto gelosa della sua privacy e non ha mai voluto svelare molto di sé (basti pensare che ha ufficialmente confermato di essere sentimentalmente legata a Jay-Z solo dopo il matrimonio: prima non aveva mai ammesso di frequentarlo).

Nel frattempo, inoltre, le ex Destiny’s Child hanno deciso di unire nuovamente le forze dopo oltre 10 anni dallo scioglimento del gruppo e hanno realizzato un nuovo inedito, _Nuclear_, prodotto da Pharrell Williams. Parlare di reunion forse non sarebbe particolarmente corretto, perché la band ha cambiato membri ad ogni nuovo album: nel primo erano in tre (Farrah è stata cacciata perché non andava d’accordo con Beyoncé), nel secondo in quattro (LeToya e LaTavia sono state cacciate perché non andavano d’accordo con Beyoncé) e nell’ultimo di nuovo in tre (Michelle, che è sopravvissuta più a lungo di tutte ed è presente anche in questo nuovo singolo targato 2013, era una star del gospel: forse è Dio in persona che la aiuta a farsi sopportare da Beyoncé). Non si sa se realizzeranno davvero un intero album, anche se è molto probabile, ma in compenso è ormai dato per certo che saranno proprio le Destiny’s Child a esibirsi durante l’intervallo del Superbowl: l’annuncio è stato dato con la foto che vedete sopra. Nel frattempo, potete già [**ascoltare in streaming**](http://www.okayplayer.com/news/destinys-child-nuclear-pharrell-beyonce.html "http://www.okayplayer.com/news/destinys-child-nuclear-pharrell-beyonce.html") e preordinare il singolo.
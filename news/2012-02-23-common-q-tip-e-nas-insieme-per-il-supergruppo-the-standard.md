---
layout: news
category: News
banner: "/assets/uploads/import.news/nas-and-common.jpg"
title: "Common, Q-Tip e Nas insieme per il supergruppo The Standard"
excerpt: "Mai nome fu più azzeccato per un supergruppo: The Standard, come a dire il termine di paragone con cui tutti i rapper successivi saranno tenuti a misurarsi. A formarlo sono Common, Q-Tip e Nas. E l’album dovrebbe essere previsto al più tardi per inizio 2013 (Maya permettendo). Un passo indietro: nel 2007 sono Common e [&hellip"
quote: ""
description: "Mai nome fu più azzeccato per un supergruppo: The Standard, come a dire il termine di paragone con cui tutti i rapper successivi saranno tenuti a misurarsi. A formarlo sono Common, Q-Tip e Nas. E l’album dovrebbe essere previsto al più tardi per inizio 2013 (Maya permettendo). Un passo indietro: nel 2007 sono Common e [&hellip"
keywords: ""
date: 2012-02-23T00:00:00.000+01:00
author: "Marta Blumi Tripodi"
cover: "/assets/uploads/import.news/nas-and-common.jpg"
pagination:
  enabled: true

---

Mai nome fu più azzeccato per un supergruppo: The Standard, come a dire il termine di paragone con cui tutti i rapper successivi saranno tenuti a misurarsi. A formarlo sono Common, Q-Tip e Nas. E l’album dovrebbe essere previsto al più tardi per inizio 2013 (Maya permettendo).

Un passo indietro: nel 2007 sono Common e Q-Tip a decidere di registrare un lavoro insieme, battezzando così la formazione. Purtroppo, però, per ragioni discografiche e di pressanti rispettivi impegni, il progetto non va mai in porto. Ma non viene del tutto abbandonato. E’ di oggi l’annuncio che anche Nas si unisce alla compagnia, e che il disco si farà presto. Giusto il tempo di permettere a Q-Tip di registrare il suo terzo solista (uscita prevista, metà 2012) e a Nas di dare gli ultimi ritocchi al suo atteso, nuovo album, _Life is good_  (release date non ancora annunciata, ma attesa tra un paio di mesi al massimo).
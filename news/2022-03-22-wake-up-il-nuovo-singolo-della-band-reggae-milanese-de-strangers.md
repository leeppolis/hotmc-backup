---
layout: news
category: News
banner: "/assets/uploads/import.news/9--640x360.jpg"
title: "Wake Up – il nuovo singolo della band reggae milanese De Strangers"
excerpt: "Esce Wake Up, il nuovo singolo della giovane band reggae milanese De Strangers. Con già diverse uscite alle spalle, i De Strangers tornano a diffondere musica dopo la pubblicazione dell’ultimo lavoro, Give Me Love ft. Elio Marrapodi, del luglio 2021. Wake Up sarà disponibile, dalla mezzanotte di oggi, su tutte le principali piattaforme digitali (Spotify, [&hellip"
quote: ""
description: "Esce Wake Up, il nuovo singolo della giovane band reggae milanese De Strangers. Con già diverse uscite alle spalle, i De Strangers tornano a diffondere musica dopo la pubblicazione dell’ultimo lavoro, Give Me Love ft. Elio Marrapodi, del luglio 2021. Wake Up sarà disponibile, dalla mezzanotte di oggi, su tutte le principali piattaforme digitali (Spotify, [&hellip"
keywords: ""
date: 2022-03-22T00:00:00.000+01:00
author: "Haile Anbessa"
cover: "/assets/uploads/import.news/9--640x360.jpg"
pagination:
  enabled: true

---

Esce Wake Up, il nuovo singolo della giovane band reggae milanese De Strangers. Con già diverse uscite alle spalle, i De Strangers tornano a diffondere musica dopo la pubblicazione dell’ultimo lavoro, Give Me Love ft. Elio Marrapodi, del luglio 2021\. Wake Up sarà disponibile, dalla mezzanotte di oggi, su tutte le principali piattaforme digitali (Spotify, Amazon Music, Apple Music, ecc.) e sulla pagina Bandcamp di Tuff Wash Records, inaugurando così la sinergia con l’etichetta.

Su Wake Up, parlano i De Strangers:

«Dopo Give Me Love ci siamo letteralmente chiusi in studio a produrre. Avevamo pronta una lunga serie di riddim abbozzati nei mesi precedenti, e semplicemente abbiamo scelto i 4 che ci sembravano più adatti per un EP con le sonorità roots che stiamo amando tanto in questo periodo. Wake Up è un brano che ci rappresenta al massimo in questo momento. Ha un arrangiamento e un sound roots autentico, ma un cantato che può essere definito più moderno. Il testo parla di noi: tramite l’immagine del “risveglio” in questo brano raccontiamo di un percorso spirituale che pone al centro della nostra quotidianità la musica reggae e il messaggio che porta con sé».

Su Tuff Wash Records:

«ne abbiamo sentito parlare l’estate scorsa e siamo andati in autunno a una serata del loro sound system, Blue Shepherd. Ci siamo piaciuti e, conoscendoci pian piano, abbiamo avviato questa collaborazione».

De Strangers è un gruppo formato da alcuni giovani milanesi nel 2014\. Nel tempo la band ha subito cambiamenti trovando la propria strada nelle sonorità reggae. Dopo diverse uscite, tornano con Wake Up, il nuovo singolo dalle influenze vintage della musica giamaicana. registrato e mixato presso lo studio La Sabbia di Milano e masterizzato da Giovanni Versari. La formazione, oltre alla sezione ritmica, presenta tre fiati e due cantanti. I De Strangers uniscono il moderno al classico, esplorando a fondo il panorama reggae roots.
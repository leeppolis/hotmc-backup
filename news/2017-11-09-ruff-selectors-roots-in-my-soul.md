---
layout: news
category: News
banner: "/assets/uploads/import.news/select-640x639.jpeg"
title: "Ruff Selectors – Roots in My Soul"
excerpt: "Ruff Selectors presentano il loro nuovo disco Roots in my soul, il quarto della loro carriera, disponibile in free download e che esce accompagnato dal videoclip Plant it. il cantante e produttore originario della Costa d’Avorio Jungle King si unisce al progetto leaderato dall’afro-americano Teacher Mike per comporre i nove brani dell’album co-prodotto dall’italiano Princevibe [&hellip"
quote: ""
description: "Ruff Selectors presentano il loro nuovo disco Roots in my soul, il quarto della loro carriera, disponibile in free download e che esce accompagnato dal videoclip Plant it. il cantante e produttore originario della Costa d’Avorio Jungle King si unisce al progetto leaderato dall’afro-americano Teacher Mike per comporre i nove brani dell’album co-prodotto dall’italiano Princevibe [&hellip"
keywords: ""
date: 2017-11-09T00:00:00.000+01:00
author: "Haile Anbessa"
cover: "/assets/uploads/import.news/select-640x639.jpeg"
pagination:
  enabled: true

---

Ruff Selectors presentano il loro nuovo disco Roots in my soul, il quarto della loro carriera, disponibile in free download e che esce accompagnato dal videoclip Plant it. il cantante e produttore originario della Costa d’Avorio Jungle King si unisce al progetto leaderato dall’afro-americano Teacher Mike per comporre i nove brani dell’album co-prodotto dall’italiano Princevibe e dai giamaicani T.GO Entertainment.  
Teacher Mike spiega così il concept del disco: “L’obiettivo è promuovere la positività nella vita di tutti e, anche se è un compito difficile, questo deve avere inizio in ognuno di noi. In questo album, che racconta situazioni di vita reale, della consapevolezza umana e della mia esperienza personale, tutte le tracce sono connesse tra di loro per dare un messaggio omogeneo”.

“La canzone che dà il titolo al disco, Roots in my soul, racconta i miei sogni di pace, uguaglianza e armonia fra gli uomini. Questo si collega con Colours, che spiega che non ci può essere uguaglianza senza diritti, ma solo oppressione, odio e discriminazione razziale, il ché ci conduce a Ilegit Refugee, brano che ci trasporta in un mondo segnato dall’immigrazione. Poi però Radics parla di karma, coscienza e positività, a cui possiamo arrivare piantando e raccogliendo l’erba, come raccontato in Plant It, anche se, come sappiamo, in Babylon ci sono restrizioni su questo argomento ed è per questo che ho scritto Ganja theft. Questa erba, se usata con consapevolezza, evoca positività e rispetto, ma il maggior rispetto che dobbiamo a Jah e alla natura è il Woman respect, che ci riempie di Emotions. E nella cultura africana, quando hai tutto questo, è il momento di iniziare la dancehall con il DJ”.

Per dare la massima diffusione a Roots in my soul, Ruff Selectors hanno deciso di metterlo in free download chiedendo a cambio solamente un “Like” alla loro pagina di Facebook. È possibile farlo a questo link bit.ly/RuffSelectors.
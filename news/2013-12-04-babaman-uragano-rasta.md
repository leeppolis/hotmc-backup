---
layout: news
category: News
banner: "/assets/uploads/import.news/uragano-rasta.jpg"
title: "Babaman – Uragano Rasta"
excerpt: "Da Chinaski Edizioni arriva in tutte le librerie una nuova biografia dedicata a un artista molto apprezzato da tutti gli amanti del buon reggae. Massimo Corrado, conosciuto ai più con il suo pseudonimo da palco Babaman, si racconta nelle pagine di questa sorta di autobiografia scritta a quattro mani con F.T. Sandman, vero e proprio [&hellip"
quote: ""
description: "Da Chinaski Edizioni arriva in tutte le librerie una nuova biografia dedicata a un artista molto apprezzato da tutti gli amanti del buon reggae. Massimo Corrado, conosciuto ai più con il suo pseudonimo da palco Babaman, si racconta nelle pagine di questa sorta di autobiografia scritta a quattro mani con F.T. Sandman, vero e proprio [&hellip"
keywords: ""
date: 2013-12-04T00:00:00.000+01:00
author: "Haile Anbessa"
cover: "/assets/uploads/import.news/uragano-rasta.jpg"
pagination:
  enabled: true

---

[](https://hotmc.com/babaman-uragano-rasta/uragano-rasta/)

Da Chinaski Edizioni arriva in tutte le librerie una nuova biografia dedicata a un artista molto apprezzato da tutti gli amanti del buon reggae.  
Massimo Corrado, conosciuto ai più con il suo pseudonimo da palco Babaman, si racconta nelle pagine di questa sorta di autobiografia scritta a quattro mani con F.T. Sandman, vero e proprio specialista di biografie di cantanti e artisti.  
Babaman è un cantante reggae-rap milanese che si è fatto la gavetta nell’underground e che ora è molto conosciuto da tutti gli appassionati del genere, grazie ad album pubblicati anche da major come la Universal.  
L’artista fa delle tematiche rastafariane e del reggae militante il suo marchio di fabbrica e in questo interessantissimo volume si mette a nudo.  
Una storia umana molto peculiare fatta di stenti, mancanza della figura paterna, lavori sottopagati e una passione per la musica che non è mai scemata.  
La svolta avviene nel suo viaggio in Spagna e nella sua permanenza a Madrid in cui l’artista entra in contatto con la filosofia dei seguaci del Negus e cambia genere dal rap al reggae.  
Il passaggio è netto e i testi di Babaman vengono innervati di passaggi biblici, e diventano ricchi di spiritualità.  
Un racconto in cui la motivazione trionfa. Consigliato.
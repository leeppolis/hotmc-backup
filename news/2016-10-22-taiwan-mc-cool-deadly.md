---
layout: news
category: News
banner: "/assets/uploads/import.news/taiwan.jpg"
title: "Taiwan MC – Cool & Deadly"
excerpt: "Dopo due EP che hanno fatto tremare i sound system, Heavy This Year (2013) e Diskodub (2014), e numerose collaborazioni con Chinese Man, DJ Vadim e Manu Digital, Taiwan MC torna più forte che mai con il suo primo LP Cool & Deadly. In questo nuovo progetto Taiwan MC si mette in gioco con i [&hellip"
quote: ""
description: "Dopo due EP che hanno fatto tremare i sound system, Heavy This Year (2013) e Diskodub (2014), e numerose collaborazioni con Chinese Man, DJ Vadim e Manu Digital, Taiwan MC torna più forte che mai con il suo primo LP Cool & Deadly. In questo nuovo progetto Taiwan MC si mette in gioco con i [&hellip"
keywords: ""
date: 2016-10-22T00:00:00.000+01:00
author: "Haile Anbessa"
cover: "/assets/uploads/import.news/taiwan.jpg"
pagination:
  enabled: true

---

Dopo due EP che hanno fatto tremare i sound system, Heavy This Year (2013) e Diskodub (2014), e numerose collaborazioni con Chinese Man, DJ Vadim e Manu Digital, Taiwan MC torna più forte che mai con il suo primo LP Cool & Deadly.

In questo nuovo progetto Taiwan MC si mette in gioco con i migliori grazie alla sua audacia e creatività, con proposte vocali, strumentali e collaborazioni decisamente innovative.

Già in occasione di Heavy This Year aveva collaborato con grandi artisti e anche questa volta Taiwan MC punta alla qualità e varietà dei featuring: grazie alla complicità nata durante diversi tour, il rapper sudafricano Tumi e il più francese degli Mc’s inglesi, Youthstar, rispondono senza esitare all’invito. Presenti anche Cyph4, Miscellaneous (Chill Bump), Dj Nix’on, DJ Idem e, ovviamente Chinese Man.

Impossibile non notare anche la presenza di voci femminili che apportano all’album una indiscutibile sensualità: da perfetto gentleman, Taiwan MC lascia il posto d’onore a Anouk Aiata, e a Paloma Pradal, per il primo singolo estratto dall’album, Catalina, un esplosivo mix di dancehall, global bass e reggaeton.

Per la produzione e la realizzazione di Cool & Deadly, Taiwan MC si affida ancora una volta al suo fidato complice, il talentuoso S.O.A.P (aka Son Of A Pitch che ha collaborato con Oxmo Puccino, Féfé e Ward 21), che è ormai un maestro nell’uso delle tastiere e altri strumenti di qualsiasi genere, come sax, melodica e organo che si mescolano alle percussioni di Marc Pujol, al basso e chitarre di Matthieu Seignez e agli ottoni di Mr Raf e Brice Moscardini.

Con Cool & Deadly, Taiwan MC firma un album di successo, mescolando sapori reggae, hip hop, dub e della musica elettronica, mostrando l’estensione della sua capacità vocale, di volta in volta cantante, MC e showman… provando nuovamente il suo grande talento come performer.
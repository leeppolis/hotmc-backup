---
layout: news
category: News
banner: "/assets/uploads/import.news/snoop-dre.jpg"
title: "Snoop Dogg: album e tour con Dr. Dre, Kendrick Lamar e Eminem in arrivo?"
excerpt: "Prima di proseguire nella lettura di questa news, non cominciate subito a stappare lo champagne: si tratta di progetti ancora in fase mooooolto embrionale. Ne ha parlato in via del tutto ipotetica Snoop Dogg, in un’intervista a Rolling Stone che ripercorreva tutta la sua carriera fino ad oggi. La frase, per ora, è promettente ma non [&hellip"
quote: ""
description: "Prima di proseguire nella lettura di questa news, non cominciate subito a stappare lo champagne: si tratta di progetti ancora in fase mooooolto embrionale. Ne ha parlato in via del tutto ipotetica Snoop Dogg, in un’intervista a Rolling Stone che ripercorreva tutta la sua carriera fino ad oggi. La frase, per ora, è promettente ma non [&hellip"
keywords: ""
date: 2016-09-15T00:00:00.000+01:00
author: "Marta Blumi Tripodi"
cover: "/assets/uploads/import.news/snoop-dre.jpg"
pagination:
  enabled: true

---

Prima di proseguire nella lettura di questa news, non cominciate subito a stappare lo champagne: si tratta di progetti ancora in fase mooooolto embrionale. Ne ha parlato in via del tutto ipotetica Snoop Dogg, in un’intervista a Rolling Stone che ripercorreva tutta la sua carriera fino ad oggi. La frase, per ora, è promettente ma non dà segno di tempistiche concrete: “Abbiamo un po’ di cose che bollono in pentola. E’ da un po’ che io e Dre stiamo parlando di un album congiunto mio e suo: penso che sarebbe meraviglioso, ma sarebbe ancora meglio se riuscissimo ad andare in tour insieme, perché abbiamo fatto della musica leggendaria che il mondo vorrebbe vederci suonare dal vivo”. E Dre cosa ne pensa? “Sono quasi sicuro che voglia farlo anche lui. Vuole solo mettere su la squadra giusta. Kendrick Lamar, Eminem, Snoop Dogg e Dr. Dre: per lui il dream team è questo”.

Insomma, se davvero fosse in programma un tour mondiale di questa portata la notizia sarebbe epica. Purtroppo, però, nella stessa intervista Snoop ha spiegato che il più grosso ostacolo alla realizzazione di questo sogno è economico: mettere insieme il budget per un cast del genere non è certo una passeggiata. Basti pensare che la produzione dell’ultimo tour di 50 Cent pare costasse qualcosa come un milione di euro a data: almeno, [**così hanno dichiarato**](http://nuovabrianza.it/concerto-monza-annullato-50cent/) gli organizzatori della tappa di Monza, annullata proprio per l’impossibilità di andare a pari con i costi. Senza nulla togliere a Fiddy: se perfino lui è così caro, figuriamoci quanto si potrebbe spendere per quei quattro messi insieme…
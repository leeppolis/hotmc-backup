---
layout: news
category: News
banner: "/assets/uploads/import.news/AraabMUZIK.jpg"
title: "Aarabmuzik vittima di una sparatoria ad Harlem"
excerpt: "Il genietto dell’mpc Aarabmuzik ieri notte se l’è vista brutta: è infatti rimasto coinvolto in una vera e propria imboscata insieme a un suo amico, mentre usciva da un parcheggio ad Harlem. Un’altra automobile si è accostata alla sua e con una scusa il guidatore lo ha convinto ad abbassare il finestrino, per poi esplodere diversi [&hellip"
quote: ""
description: "Il genietto dell’mpc Aarabmuzik ieri notte se l’è vista brutta: è infatti rimasto coinvolto in una vera e propria imboscata insieme a un suo amico, mentre usciva da un parcheggio ad Harlem. Un’altra automobile si è accostata alla sua e con una scusa il guidatore lo ha convinto ad abbassare il finestrino, per poi esplodere diversi [&hellip"
keywords: ""
date: 2016-02-27T00:00:00.000+01:00
author: "Marta Blumi Tripodi"
cover: "/assets/uploads/import.news/AraabMUZIK.jpg"
pagination:
  enabled: true

---

[](https://hotmc.com/wp-content/uploads/2016/02/AraabMUZIK.jpg)

Il genietto dell’mpc Aarabmuzik ieri notte se l’è vista brutta: è infatti rimasto coinvolto in una vera e propria imboscata insieme a un suo amico, mentre usciva da un parcheggio ad Harlem. Un’altra automobile si è accostata alla sua e con una scusa il guidatore lo ha convinto ad abbassare il finestrino, per poi esplodere diversi colpi di pistola contro il produttore e l’altro passeggero e fuggire a tutta velocità: insomma, praticamente un drive-by shooting in piena regola.

Aarabmuzik è stato colpito da due proiettili, uno al braccio e l’altro alla mascella, mentre l’amico è stato ferito alla gamba: entrambi sono stati trasportati d’urgenza in sala operatoria ma sembrano essere in condizioni stabili, come testimonia Swizz Beatz che è subito andato a trovarlo in ospedale e che ha potuto brevemente incontrarlo quando si è risvegliato dall’intervento. Curiosamente non è la prima volta che l’artista cade vittima di uno scontro a fuoco: gli avevano già sparato addosso qualche anno fa, durante un tentativo di rapina. I due episodi, però, sembrano non essere collegati, e quello di ieri parrebbe proprio essere un attacco personale nei suoi confronti.
---
layout: news
category: News
banner: "/assets/uploads/import.news/Copertina-Assud-640x635.jpg"
title: "Luigi Bruno & Mediterranean Psychedelic Orkestra – Assud"
excerpt: "Esce ufficialmente oggi Assud (Mediterranean Psychedelic Session Vol.1), l’album di Luigi Bruno & Mediterranean Psychedelic Orkestra, per Bajun Records, in collaborazione con Irma Records e disponibile su iTunes, Spotify e su tutte le piattaforme digitali e fisicamente distribuito dalla Self. Il singolo primo estratto dall’album è Surfinikta, con il featuring di Nandu Popu dei Sud [&hellip"
quote: ""
description: "Esce ufficialmente oggi Assud (Mediterranean Psychedelic Session Vol.1), l’album di Luigi Bruno & Mediterranean Psychedelic Orkestra, per Bajun Records, in collaborazione con Irma Records e disponibile su iTunes, Spotify e su tutte le piattaforme digitali e fisicamente distribuito dalla Self. Il singolo primo estratto dall’album è Surfinikta, con il featuring di Nandu Popu dei Sud [&hellip"
keywords: ""
date: 2016-11-27T00:00:00.000+01:00
author: "Haile Anbessa"
cover: "/assets/uploads/import.news/Copertina-Assud-640x635.jpg"
pagination:
  enabled: true

---

  
Esce ufficialmente oggi Assud (Mediterranean Psychedelic Session Vol.1), l’album di Luigi Bruno & Mediterranean Psychedelic Orkestra, per Bajun Records, in collaborazione con Irma Records e disponibile su iTunes, Spotify e su tutte le piattaforme digitali e fisicamente distribuito dalla Self.  
Il singolo primo estratto dall’album è Surfinikta, con il featuring di Nandu Popu dei Sud Sound System e in rotazione radiofonica da agosto.  
Una parte del ricavato della vendita del cd andrà alla onlus italo-senegalese Casa di Ibrahima, che ha come finalità principale la tutela e il rispetto dei diritti universali dei bambini e trova la sua piena giustificazione nel difficile contesto e nelle situazioni di forte disagio in cui vivono tanti bambini in Senegal.  
Luigi Bruno, già frontman dei Muffx, collabora con nomi importanti del rock sperimentale italiano; ha lavorato, ad esempio con Claudio Simonetti (Goblin), Aldo Tagliapietra (Le Orme) e Richard Sinclair (Caravan). Bruno è anche ideatore della Sagra del Diavolo, evento clou dell’estate salentina.  
I brani di Assud sanno di Africa, ma anche di Balcani, sono rock senza dimenticare la tradizione. Si parte dalla terra di Luigi Bruno, la Puglia, espressa nel brano Surfinikta, dove si ironizza anche sui chiché che caratterizzano la regione, per percorrere un viaggio sonoro nei sud del mondo, per coglierne i colori, le sfumature, gli umori.

Luigi Bruno – chitarra elettrica, chitarra acustica, voce, synth  
Loredana Biondo – voce e cori  
Manuela Colazzo – voce e cori  
Michele Russo – chitarra elettrica, chitarra acustica  
Lorenzo Ronzino – basso elettrico  
Matteo Debenedittis Semolle – tastiere, piano, synth  
Cristian Martina – batteria  
Max Però – organetto diatonico  
Andrea Doremi – trombone, basso tuba  
Valerio Barone – tromba  
Roberto Negro – basso tuba  
Tiberio Pati – percussioni  
Cori: Paola Marzano, Madia Biondo, Tiberio de Mitri  
Prodotto da Bajun Records/Irma Records e Illsun Records
---
layout: news
category: News
banner: "/assets/uploads/import.news/dub-640x640.jpg"
title: "Dub drops, primo disco per WDD& Michela Grena"
excerpt: "  Dopo una anno di concerti in giro per l’Italia e l’uscita di due singoli, Autumn drops e How many women, è ora disponibile in cd e in tutti gli store digitali Dub drops, il primo album del combo WDD & Michela Grena. Le 10 tracce contenute sono il risultato di questo anno di musica [&hellip"
quote: ""
description: "  Dopo una anno di concerti in giro per l’Italia e l’uscita di due singoli, Autumn drops e How many women, è ora disponibile in cd e in tutti gli store digitali Dub drops, il primo album del combo WDD & Michela Grena. Le 10 tracce contenute sono il risultato di questo anno di musica [&hellip"
keywords: ""
date: 2015-05-15T00:00:00.000+01:00
author: "Haile Anbessa"
cover: "/assets/uploads/import.news/dub-640x640.jpg"
pagination:
  enabled: true

---

[](https://hotmc.com/wp-content/uploads/2015/05/dub.jpg)

Dopo una anno di concerti in giro per l’Italia e l’uscita di due singoli, Autumn drops e How many women, è ora disponibile in cd e in tutti gli store digitali Dub drops, il primo album del combo WDD & Michela Grena. Le 10 tracce contenute sono il risultato di questo anno di musica condiviso tra palco e studio: cinque inediti, due rivisitazioni in omaggio a “The king” Lee Perry e a The Silvertones e tre version.

“Questo disco è nato senza farsi troppe domande e vivere di troppe attese, ci è piovuto addosso. – racconta Michela Grena che insieme ai Wicked Dub Division ha costruito, scritto e arrangiato l’album, dopo un anno dall’origine di questa combination – Uno scambio perfetto, molti miei provini piano e voce sono diventati canzoni, così come alcune tunes strumentali dei WDD hanno preso forma con un nuovo cantato”.

“Questa produzione rappresenta per noi una visuale sul mondo così come ci appare in questo tormentato XXI secolo – continua Michela – dove non è per niente facile parlare di guerra e quindi ovviamente di pace, senza rischiare di sembrare sciocchi sognatori, illusi e buonisti. Uno sguardo a chi vive dalla parte oscura del mondo e un sentimento di gratitudine per ciò che la vita regala comunque, nei suoi colori e nella forza di un futuro che ancora può cambiare”.

Dub drops è stato registrato al Blow Out Studio di Treviso, dubbato al Wicked Dub Room Studio e masterizzato da Artefacts Mastering di Berlino (Germania) e si può acquistare in versione digitale su Amazon, iTunes e Cdbaby.
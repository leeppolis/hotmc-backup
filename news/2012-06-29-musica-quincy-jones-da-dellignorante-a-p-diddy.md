---
layout: news
category: News
banner: "/assets/uploads/import.news/quincy-jones-big.jpeg"
title: "Musica: Quincy Jones dà dell’ignorante a P Diddy"
excerpt: "Quincy Jones è una leggenda della musica, questo è universalmente riconosciuto. La sua incredibile competenza gli ha fatto guadagnare il rispetto dei più grandi compositori contemporanei, ma nonostante l’elevatissima caratura del personaggio, non disdegna neppure la musica leggera: ha prodotto capolavori del pop come Thriller di Michael Jackson e ha fondato Vibe, una delle riviste [&hellip"
quote: ""
description: "Quincy Jones è una leggenda della musica, questo è universalmente riconosciuto. La sua incredibile competenza gli ha fatto guadagnare il rispetto dei più grandi compositori contemporanei, ma nonostante l’elevatissima caratura del personaggio, non disdegna neppure la musica leggera: ha prodotto capolavori del pop come Thriller di Michael Jackson e ha fondato Vibe, una delle riviste [&hellip"
keywords: ""
date: 2012-06-29T00:00:00.000+01:00
author: "Marta Blumi Tripodi"
cover: "/assets/uploads/import.news/quincy-jones-big.jpeg"
pagination:
  enabled: true

---

Quincy Jones è una leggenda della musica, questo è universalmente riconosciuto. La sua incredibile competenza gli ha fatto guadagnare il rispetto dei più grandi compositori contemporanei, ma nonostante l’elevatissima caratura del personaggio, non disdegna neppure la musica leggera: ha prodotto capolavori del pop come _Thriller_ di Michael Jackson e ha fondato Vibe, una delle riviste più autorevoli per l’hip hop e l’R’n’B.

Nonostante la sua apertura mentale, però, a quanto pare non riesce proprio a digerire alcuni esponenti del rap. In una recente conferenza in California, in cui Quincy era stato convocato come ospite d’onore, ha esternato il suo parere all’intera platea: “P Diddy non riconoscerebbe un si bemolle neanche se ci sbattesse contro. E’ un uomo d’affari, non un musicista: ha un dottorato in marketing, ha aziende di moda e alcolici… Ai miei tempi la gente pensava a fare musica prima di dedicarsi a tutto il resto, e la gente comprava la musica prima di comprare vestiti o scarpe”.

Si attende ancora l’eventuale replica di Diddy (che però, come dire, non ha molto da argomentare in questo caso).
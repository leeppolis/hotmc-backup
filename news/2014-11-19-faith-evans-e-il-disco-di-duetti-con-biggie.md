---
layout: news
category: News
banner: "/assets/uploads/import.news/faith-evans-biggie.jpg"
title: "Faith Evans e il disco di duetti con Biggie"
excerpt: "Contrariamente a quanto molti pensano, al momento della sua morte Notorious B.I.G. non era più coinvolto sentimentalmente con Faith Evans: erano ancora sposati, ma erano separati da mesi e lei stava già con quello che sarebbe poi diventato il suo secondo marito, il discografico Todd Russaw. Nonostante ciò, però, Faith ha già partecipato a numerosi tributi nei [&hellip"
quote: ""
description: "Contrariamente a quanto molti pensano, al momento della sua morte Notorious B.I.G. non era più coinvolto sentimentalmente con Faith Evans: erano ancora sposati, ma erano separati da mesi e lei stava già con quello che sarebbe poi diventato il suo secondo marito, il discografico Todd Russaw. Nonostante ciò, però, Faith ha già partecipato a numerosi tributi nei [&hellip"
keywords: ""
date: 2014-11-19T00:00:00.000+01:00
author: "Marta Blumi Tripodi"
cover: "/assets/uploads/import.news/faith-evans-biggie.jpg"
pagination:
  enabled: true

---

[](https://hotmc.com/wp-content/uploads/2014/11/faith-evans-biggie.jpg)

Contrariamente a quanto molti pensano, al momento della sua morte Notorious B.I.G. non era più coinvolto sentimentalmente con Faith Evans: erano ancora sposati, ma erano separati da mesi e lei stava già con quello che sarebbe poi diventato il suo secondo marito, il discografico Todd Russaw. Nonostante ciò, però, Faith ha già partecipato a numerosi tributi nei confronti del suo compianto ex, sollevando le critiche di molti, (in primis della sua amante Lil Kim, la quale effettivamente non l’ha mai dimenticato) che la accusavano di sfruttare la tragedia per mettersi in luce.

Quello di cui stiamo parlando in questo momento, però, non è un tributo qualsiasi: è un vero e proprio disco di duetti che Faith Evans ha intenzione di pubblicare nel 2015\. Intitolato _The King and I_, prende ispirazione dal celebre _Unforgettable_ di Nat King Cole e della figlia Natalie Cole (anche in questo caso il primo era già morto ed è stata la seconda a realizzare il progetto). La cantante ha spiegato che conterrà anche della musica inedita “almeno nella sua forma”, il che ci fa pensare che si tratterà semplicemente di strofe già sentite da qualche parte e rimaneggiate per sembrare nuove, piuttosto che di veri e propri inediti. A differenza di Tupac, infatti, Biggie non ha lasciato molti inediti in quanto ha sempre lavorato in maniera ossessiva su ogni strofa, senza iniziarne un’altra fino a quando non aveva finito la precedente (e a volte ci volevano giorni interi). Al momento della sua morte, oltretutto, aveva appena terminato la lavorazione di _Life after death_, perciò non era ancora al lavoro su materiale nuovo. Insomma: per il momento i presupposti di partenza per questo _The King and I_ non sembrano il massimo, ma aspetteremo di ascoltarlo per giudicare.
---
layout: news
category: News
banner: "/assets/uploads/import.news/Combat-Jack.jpg"
title: "Riposa in pace Combat Jack: a soli 48 anni scompare un punto di riferimento per l’hip hop"
excerpt: "Forse da questa parte dell’oceano non lo avete mai sentito nominare (anche se dovreste), ma molte delle dichiarazioni, informazioni e rivelazioni che la scena hip hop americana ci ha regalato arrivano proprio dal Combat Jack Show, il suo podcast, che aveva fondato da indipendente anni fa, dopo una lunga carriera da discografico prima e da [&hellip"
quote: ""
description: "Forse da questa parte dell’oceano non lo avete mai sentito nominare (anche se dovreste), ma molte delle dichiarazioni, informazioni e rivelazioni che la scena hip hop americana ci ha regalato arrivano proprio dal Combat Jack Show, il suo podcast, che aveva fondato da indipendente anni fa, dopo una lunga carriera da discografico prima e da [&hellip"
keywords: ""
date: 2017-12-21T00:00:00.000+01:00
author: "Marta Blumi Tripodi"
cover: "/assets/uploads/import.news/Combat-Jack.jpg"
pagination:
  enabled: true

---

Forse da questa parte dell’oceano non lo avete mai sentito nominare (anche se dovreste), ma molte delle dichiarazioni, informazioni e rivelazioni che la scena hip hop americana ci ha regalato arrivano proprio dal Combat Jack Show, il suo podcast, che aveva fondato da indipendente anni fa, dopo una lunga carriera da discografico prima e da executive editor di The Source poi. Reggie Ossé, questo il suo vero nome, aveva appena 48 anni e ci ha lasciati ieri dopo una breve battaglia contro un cancro al colon.

A rivelare di essere malato era stato lui stesso, appena a ottobre di quest’anno: “In sette anni di podcast non ho mai mancato un episodio” aveva scritto sui suoi social. “Ora però sono stato colpito da una montagna di merda nella vita vera. Di recente mi hanno diagnosticato un cancro al colon. Sono stato trasportato d’urgenza in ospedale e mi hanno sottoposto a un’operazione molto importante. Ora sono in convalescenza. Comincerò questo viaggio verso la salute, aiutandomi con la chemio e con la medicina alternativa. Prendetevi cura della vostra salute. Il vostro uomo non va da nessuna parte, comunque. Continueremo a darci da fare. Continuate a stare con noi”. Purtroppo le cose non sono andate come tutti speravano: vogliamo ricordarlo invitandovi ad [**ascoltare i suoi podcast**](https://soundcloud.com/thecombatjackshow), una vera miniera d’oro per gli amanti della cultura hip hop. Riposa in pace, Combat Jack: tutti noi continueremo a portare avanti la tua battaglia.
---
layout: news
category: News
banner: "/assets/uploads/import.news/spike-lee-michael-jackson-film.jpeg"
title: "Spike Lee gira un documentario su Michael Jackson"
excerpt: "In occasione del 25esimo anniversario della pubblicazione del suo capolavoro Bad, Spike Lee sta realizzando un documentario su Michael Jackson. Si preannuncia ghiottissimo, perché gli eredi gli hanno garantito totale accesso a materiale inedito e privato dell’artista: filmati realizzati dallo stesso Jacko, ad esempio. Ma anche provini inediti: per la realizzazione dell’album erano stati realizzati oltre [&hellip"
quote: ""
description: "In occasione del 25esimo anniversario della pubblicazione del suo capolavoro Bad, Spike Lee sta realizzando un documentario su Michael Jackson. Si preannuncia ghiottissimo, perché gli eredi gli hanno garantito totale accesso a materiale inedito e privato dell’artista: filmati realizzati dallo stesso Jacko, ad esempio. Ma anche provini inediti: per la realizzazione dell’album erano stati realizzati oltre [&hellip"
keywords: ""
date: 2012-07-12T00:00:00.000+01:00
author: "Marta Blumi Tripodi"
cover: "/assets/uploads/import.news/spike-lee-michael-jackson-film.jpeg"
pagination:
  enabled: true

---

In occasione del 25esimo anniversario della pubblicazione del suo capolavoro _Bad_, Spike Lee sta realizzando un documentario su Michael Jackson. Si preannuncia ghiottissimo, perché gli eredi gli hanno garantito totale accesso a materiale inedito e privato dell’artista: filmati realizzati dallo stesso Jacko, ad esempio. Ma anche provini inediti: per la realizzazione dell’album erano stati realizzati oltre 60 demo di brani nuovi, ma solo 11 canzoni sono presenti nell’album. Tutte le altre le ascolteremo nella colonna sonora del documentario, insieme alle interviste di musicisti, collaboratori, amici e famiglia.

Per questo venticinquesimo compleanno è prevista anche una riedizione deluxe di _Bad_, che probabilmente uscirà in contemporanea al documentario: 3 cd, un dvd con il concerto di debutto londinese, due booklet da collezione e un packaging ancora inedito, ma che promette essere lussuosissimo.
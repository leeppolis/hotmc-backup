---
layout: news
category: News
banner: "/assets/uploads/import.news/the-get-down.jpg"
title: "Altro che Empire: il vero telefilm sull’hip hop sarà The get down"
excerpt: "Ultimamente si fa un gran parlare di Empire, il telefilm sull’industria musicale dell’hip hop che ha debuttato qualche settimana fa su Fox. In realtà non regala grandi soddisfazioni a chi l’hip hop lo segue davvero, perché si tratta di un prodotto un po’ troppo patinato e incentrato soprattutto sul mondo dell’R&B (qui vi spieghiamo nel [&hellip"
quote: ""
description: "Ultimamente si fa un gran parlare di Empire, il telefilm sull’industria musicale dell’hip hop che ha debuttato qualche settimana fa su Fox. In realtà non regala grandi soddisfazioni a chi l’hip hop lo segue davvero, perché si tratta di un prodotto un po’ troppo patinato e incentrato soprattutto sul mondo dell’R&B (qui vi spieghiamo nel [&hellip"
keywords: ""
date: 2015-02-19T00:00:00.000+01:00
author: "Marta Blumi Tripodi"
cover: "/assets/uploads/import.news/the-get-down.jpg"
pagination:
  enabled: true

---

[](https://hotmc.com/wp-content/uploads/2015/02/the-get-down.jpg)

Ultimamente si fa un gran parlare di Empire, il telefilm sull’industria musicale dell’hip hop che ha debuttato qualche settimana fa su Fox. In realtà non regala grandi soddisfazioni a chi l’hip hop lo segue davvero, perché si tratta di un prodotto un po’ troppo patinato e incentrato soprattutto sul mondo dell’R&B ([**qui** ](http://www.serialminds.com/2015/01/14/empire-serie-tv-hip-hop-episodi-puntate/ "http://www.serialminds.com/2015/01/14/empire-serie-tv-hip-hop-episodi-puntate/")vi spieghiamo nel dettaglio cosa intendiamo). La buona notizia, però, è che nel 2016 è in arrivo una serie che promette di essere un po’ più sul pezzo e con standard decisamente più alti.

Si tratta di _The get down_, in cantiere già da tre anni, ma finalmente rilevata dalla piattaforma Netflix (la stessa di _Orange is the new black_ o _House of Cards_, per intenderci) che ha ordinato la preparazione dei primi 13 episodi. Ambientato nel South Bronx di fine anni ’70, racconta la storia di un gruppo di amici in bilico tra gang, graffiti, rap e block party, prima che tutte queste forme di espressione venissero canonizzate all’interno della cultura hip hop. Il creatore, produttore esecutivo e – probabilmente – regista è Baz Luhrmann, famoso soprattutto per i suoi exploit cinematografici come _Moulin Rouge_, _Il grande Gatsby_ o _Romeo + Juliet_. Un progetto molto interessante, insomma, di cui potete vedere il video teaser qui sopra.
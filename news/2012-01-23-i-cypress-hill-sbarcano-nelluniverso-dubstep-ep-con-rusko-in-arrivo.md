---
layout: news
category: News
banner: "/assets/uploads/import.news/cypress_hill.jpg"
title: "I Cypress Hill sbarcano nell’universo dubstep: EP con Rusko in arrivo"
excerpt: "Da un annetto abbondante gli hip hopper di mezzo mondo cominciano a provare una spiccata simpatia per la dubstep, un genere ormai considerato affine al rap. C’è chi si limita a fare dichiarazioni d’intenti e chi invece passa all’azione: tra questi ultimi citiamo i Brand Nubian, che hanno già realizzato due progetti dubstep, ma soprattutto [&hellip"
quote: ""
description: "Da un annetto abbondante gli hip hopper di mezzo mondo cominciano a provare una spiccata simpatia per la dubstep, un genere ormai considerato affine al rap. C’è chi si limita a fare dichiarazioni d’intenti e chi invece passa all’azione: tra questi ultimi citiamo i Brand Nubian, che hanno già realizzato due progetti dubstep, ma soprattutto [&hellip"
keywords: ""
date: 2012-01-23T00:00:00.000+01:00
author: "Marta Blumi Tripodi"
cover: "/assets/uploads/import.news/cypress_hill.jpg"
pagination:
  enabled: true

---

Da un annetto abbondante gli hip hopper di mezzo mondo cominciano a provare una spiccata simpatia per la dubstep, un genere ormai considerato affine al rap. C’è chi si limita a fare dichiarazioni d’intenti e chi invece passa all’azione: tra questi ultimi citiamo i Brand Nubian, che hanno già realizzato due progetti dubstep, ma soprattutto i Cypress Hill, che realizzeranno a breve un EP con Rusko, uno dei massimi esponenti britannici del genere.

Rusko, classe 1985, ha già collaborato con numerosi artisti hip hop (Kid Cudi, Gucci Mane, Kid Sister), soprattutto remixandoli, ma è la prima volta che si ritrova coinvolto in un progetto del genere. L’EP, contenente cinque tracce, è il risultato di un lavoro di sei mesi, ma non ha ancora un titolo né una data d’uscita prevista. Di questo lavoro si conosce solo il trailer, uscito proprio in questi giorni; contiene anche il brano già edito _Roll it, light it_.
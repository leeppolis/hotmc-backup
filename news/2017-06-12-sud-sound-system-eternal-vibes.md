---
layout: news
category: News
banner: "/assets/uploads/import.news/coveralbum_Eternalvibes2017.jpg"
title: "Sud Sound System – Eternal Vibes"
excerpt: "E’ disponibile da venerdì 9 giugno, il preorder su Itunes di “Eternal Vibes”, il nuovo album dei SUD SOUND SYSTEM, con il brano “Brigante” in instant gratification. Il disco uscirà venerdì 30 giugno in tutti i digital store e negozi di dischi per Salento Sound System Record e distribuito da Believe. A tre anni dal [&hellip"
quote: ""
description: "E’ disponibile da venerdì 9 giugno, il preorder su Itunes di “Eternal Vibes”, il nuovo album dei SUD SOUND SYSTEM, con il brano “Brigante” in instant gratification. Il disco uscirà venerdì 30 giugno in tutti i digital store e negozi di dischi per Salento Sound System Record e distribuito da Believe. A tre anni dal [&hellip"
keywords: ""
date: 2017-06-12T00:00:00.000+01:00
author: "Haile Anbessa"
cover: "/assets/uploads/import.news/coveralbum_Eternalvibes2017.jpg"
pagination:
  enabled: true

---

E’ disponibile da venerdì 9 giugno, il preorder su Itunes di “Eternal Vibes”, il nuovo album dei SUD SOUND SYSTEM, con il brano “Brigante” in instant gratification. Il disco uscirà venerdì 30 giugno in tutti i digital store e negozi di dischi per Salento Sound System Record e distribuito da Believe.

A tre anni dal loro ultimo lavoro i SUD SOUND SYSTEM sono tornati con il loro decimo album dopo essersi esibiti nelle maggiori capitali europee e per la prima volta in Giamaica. 16 tracce cariche di emozioni e messaggi che li confermano ambasciatori del reggae in Italia e nel mondo e rappresentanti delle inconfondibili sonorità Made in Salento. L’album rivela la doppia faccia degli artisti, che si identificano con i briganti: ribelli, arrabbiati e allo stesso tempo sognatori e innamorati, alla ricerca di un equilibrio nella società attuale. “Eternal Vibes” è un invito a liberarsi dalle bugie del sistema e a mettere in discussione retoriche e luoghi comuni. Un album di denuncia sociale, contro l’indifferenza delle istituzioni alle problematiche giovanili (“Alle pezze”, “Cose de pacco”), contro lo strapotere di banche e multinazionali e più in generale contro le violenze di oggi, celate dall’ipocrisia della chiesa e delle religioni istituzionalizzate (“A nume de Diu”). Allo stesso tempo è un disco di ballate d’amore e di riscoperta della propria terra, ricco di collaborazioni tra cui Enzo Avitabile, U-Roy, Anthony B, Freddy Mc Gregor e Wild Life.  
I SUD SOUND SYSTEM sono tra i primi ad aver portato le sonorità reggae e la dance hall giamaicana in Italia. Autori di grandi successi, come “Sciamu a ballare” e “Le radici ca tieni”, la loro carriera è costellata di incontri con importanti artisti italiani e internazionali, tra cui la collaborazione con Neffa in “Chiedersi come mai”.  
Fin dagli esordi hanno provocato un impatto notevole nel mondo musicale italiano sia per l’uso del dialetto salentino e la freschezza delle trovate musicali sia per l’impegno senza retorica dei testi, da sempre in prima linea per fare della propria musica uno strumento di denuncia e di dibattito sociale.
---
layout: news
category: News
banner: "/assets/uploads/import.news/wad.jpg"
title: "Michele Wad Caporosso condurrà One Two One Two su Radio Deejay"
excerpt: "Il più storico dei programmi radio dedicati all’hip hop, One Two One Two, a partire da domani avrà un nuovo conduttore: si tratta di Michele Wad Caporosso. Giornalista musicale e volto di Hip Hop Tv, ha già fatto radio in passato e inoltre è già parte della squadra di Radio Deejay da due anni, lavorando [&hellip"
quote: ""
description: "Il più storico dei programmi radio dedicati all’hip hop, One Two One Two, a partire da domani avrà un nuovo conduttore: si tratta di Michele Wad Caporosso. Giornalista musicale e volto di Hip Hop Tv, ha già fatto radio in passato e inoltre è già parte della squadra di Radio Deejay da due anni, lavorando [&hellip"
keywords: ""
date: 2016-09-08T00:00:00.000+01:00
author: "Marta Blumi Tripodi"
cover: "/assets/uploads/import.news/wad.jpg"
pagination:
  enabled: true

---

Il più storico dei programmi radio dedicati all’hip hop, One Two One Two, a partire da domani avrà un nuovo conduttore: si tratta di Michele Wad Caporosso. Giornalista musicale e volto di Hip Hop Tv, ha già fatto radio in passato e inoltre è già parte della squadra di Radio Deejay da due anni, lavorando dietro le quinte con Albertino.

Il nuovo corso di One Two One Two è [**cominciato nel 2012**](https://hotmc.com/su-radio-deejay-torna-lo-storico-one-two-one-two/), quando è arrivata la (attesissima) decisione di riaprire i battenti con una nuova formula ma con la stessa grinta di sempre. Se negli anni ’90 è stato condotto principalmente da Albertino (che è stato affiancato prima dagli Articolo 31 e poi da Irene Lamedica, che ne ha raccolto infine il testimone fino alla sua definitiva chiusura all’inizio degli anni ’00), nella sua nuova edizione finora sono stati numerosi rapper ad alternarsi alla conduzione, gli ultimi dei quali Emis Killa ed Ensi: l’arrivo di Wad, quindi, segna il ritorno del primo conduttore non musicista dopo Albertino. “Il cambiamento principale sarà che avremo tanta musica, agiremo con contenuti speciali anche su web/social” spiega Fabio B, storico dj di One Two One Two. “E cercheremo di accontentare un po tutti, sia a livello di età che a livello culturale. Avremo delle rubriche, e faremo spazio anche al rap di casa nostra. Insomma, siamo un work in progress ma abbiamo le idee già abbastanza chiare”. Entusiasta anche il neo-conduttore, Wad, che con la versione anni ’90 della trasmissione ci è cresciuto: “C’è una canzone nell’ultimo disco di Jack The Smoker che dice _Un fra mi fa ci sei? Per farmi ripigliare accende su Radio DeeJay/ One-Two-One-Two suonava i Fugees, Killing me softly/ Nella mia testa un fuggi fuggi alla Michael Scofield”_ racconta_._ “Questo era per me One Two One Two, anche se non ho mai fatto rap ma all’epoca ballavo breakdance, per tutti noi un programma così era la certezza che stavamo facendo la cosa giusta. E ad un adolescente basta questo per farlo volare. Domani dopo quella sigla storica sentirò la mia voce e wow, non so veramente cosa dire”.

One Two One Two è in onda tutti i venerdì alle ore 21.00 e in replica il sabato.
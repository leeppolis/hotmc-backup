---
layout: news
category: News
banner: "/assets/uploads/import.news/TLC.png"
title: "La sagra delle biopic continua: arriva quella sulle TLC"
excerpt: "Ormai è almeno la quinta news che cominciamo con lo stesso identico incipit, ma lo ribadiamo: il 2012 è l’anno delle biopic. La lista di quelle in produzione (che riepiloghiamo per l’ennesima volta) comprende le biografie filmate di Marvin Gaye, Jimi Hendrix, NWA, Tupac, Ol’Dirty Bastard, Nina Simone, Aaliyah e ora, a quanto pare, anche [&hellip"
quote: ""
description: "Ormai è almeno la quinta news che cominciamo con lo stesso identico incipit, ma lo ribadiamo: il 2012 è l’anno delle biopic. La lista di quelle in produzione (che riepiloghiamo per l’ennesima volta) comprende le biografie filmate di Marvin Gaye, Jimi Hendrix, NWA, Tupac, Ol’Dirty Bastard, Nina Simone, Aaliyah e ora, a quanto pare, anche [&hellip"
keywords: ""
date: 2012-11-28T00:00:00.000+01:00
author: "Marta Blumi Tripodi"
cover: "/assets/uploads/import.news/TLC.png"
pagination:
  enabled: true

---

Ormai è almeno la quinta news che cominciamo con lo stesso identico incipit, ma lo ribadiamo: il 2012 è[ **l’anno delle biopic**](https://hotmc.com/lenny-kravitz-sara-marvin-gaye-in-un-film/ "http://hotmc.com/lenny-kravitz-sara-marvin-gaye-in-un-film/"). La lista di quelle in produzione (che riepiloghiamo per l’ennesima volta) comprende le biografie filmate di Marvin Gaye, Jimi Hendrix, NWA, Tupac, Ol’Dirty Bastard, Nina Simone, Aaliyah e ora, a quanto pare, anche delle TLC.

Il celeberrimo trio R’n’B’ degli anni ’90 è da considerarsi sciolto dopo la morte di Lisa ‘Left Eye’ Lopes, , la rapper del gruppo, deceduta nel 2002 a causa di un incidente d’auto in Honduras. Ironia della sorte, durante gli ultimi giorni della sua vita (e perfino nel corso dell’incidente) era costantemente sotto l’occhio della telecamera perché stava girando un documentario sul suo ritiro spirituale in Sudamerica, che più tardi sarebbe stato intitolato _The last days of Left Eye_. Ora, però, le socie T-Boz e Chilli hanno stretto una partnership col canale musicale VH1, che già aveva prodotto il documentario in questione, per realizzare un film sulla loro carriera. Stando ai desideri del network, la parte della giovane Chilli – la più importante, essendo la frontman – dovrebbe essere assegnata a [**Solange Knowles**](https://hotmc.com/i-parenti-di-nuovi-video-per-solange-knowles-e-jaden-smith/ "http://hotmc.com/i-parenti-di-nuovi-video-per-solange-knowles-e-jaden-smith/"), sorella di Beyoncé e a sua volta cantante.
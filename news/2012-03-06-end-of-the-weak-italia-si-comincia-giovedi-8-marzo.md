---
layout: news
category: News
banner: "/assets/uploads/import.news/EOW.jpg"
title: "End of the Weak Italia: si comincia giovedì 8 marzo"
excerpt: "Per una volta, lasciamo che a raccontare l’evento sia chi lo organizza e lo promuove, ovvero Hip Hop Kemp Italia in collaborazione con dj Rasm e molti altri: End of the Weak è un movimento internazionale che fonda i suoi principi nei pilastri della più pura cultura Hip Hop. Nato a NY come open mic [&hellip"
quote: ""
description: "Per una volta, lasciamo che a raccontare l’evento sia chi lo organizza e lo promuove, ovvero Hip Hop Kemp Italia in collaborazione con dj Rasm e molti altri: End of the Weak è un movimento internazionale che fonda i suoi principi nei pilastri della più pura cultura Hip Hop. Nato a NY come open mic [&hellip"
keywords: ""
date: 2012-03-06T00:00:00.000+01:00
author: "Marta Blumi Tripodi"
cover: "/assets/uploads/import.news/EOW.jpg"
pagination:
  enabled: true

---

Per una volta, lasciamo che a raccontare l’evento sia chi lo organizza e lo promuove, ovvero Hip Hop Kemp Italia in collaborazione con dj Rasm e molti altri:

_End of the Weak è un movimento internazionale che fonda i suoi principi nei pilastri della più pura cultura Hip Hop. Nato a NY come open mic night, s’è espanso in tutto il mondo conquistando dagli USA, il Canada, il Sud America, l‘Africa e l’Europa, ora anche l’Italia._

_L’obiettivo che EOW si propone è di veicolare i nuovi talenti dell’Hip Hop in un circuito che garantisca la crescita culturale e l’essenza più positiva dei principi “Peace, Unity Love and Havin’Fun”, permettendo uno scambio attivo di talenti tentando di abbattere le barriere linguistiche enfatizzandone l’aspetto comunicativo ed artistico._

_Il cuore di EOW è l’International MC Challenge, una formula unica di confronto e celebrazione che ha contraddistinto il movimento dalla sua nascita. In tutto il mondo, ogni sezione tiene il proprio torneo, composto da diverse sfide l’anno, in altrettante città, che si concludono in una_  
_finale coi vincitori di ogni serata e la proclamazione di un vincitore assoluto. Ogni sezione invierà successivamente il proprio campione in una location stabilita di anno in anno per rappresentare la propria nazione nella sfida mondiale: nel 2008 si è tenuta a New York, nel 2009 a Londra, nel 2010 a Berlino. Nel nostro caso, chiunque risulterà essere vincitore assoluto rappresenterà quindi l’Italia nella sfida internazionale dei campioni. Nel corso degli anni, dall’inizio del nuovo millennio ad oggi,_  
_si segnalano tra partecipanti e vincitori nomi del calibro di Jin, Iron Solomon, Immortal Technique, Pack FM, Pumpkinhead, Reef Da Lost Cauze, Breez Evahflowin, C-Rayz Walz e Poison Pen._

Se l’idea vi stuzzica (e a noi stuzzica molto) si parte venerdì giovedì 8 marzo da Firenze. Per regolamento, calendario, info e iscrizioni, **[Endoftheweak.it](http://www.endoftheweak.it/ "http://www.endoftheweak.it/")**. Nah miss it!  
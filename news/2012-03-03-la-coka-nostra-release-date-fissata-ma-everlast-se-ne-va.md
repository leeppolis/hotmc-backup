---
layout: news
category: News
banner: "/assets/uploads/import.news/La-Coka-Nostra.jpg"
title: "La Coka Nostra: release date fissata, ma Everlast se ne va"
excerpt: "E’ stata finalmente fissata una release date per il nuovo album de La Coka Nostra, dal titolo Master of dark arts: l’uscita prevista, ora è ufficiale, è per il prossimo 26 giugno sotto etichetta Fat Beats. A occuparsi della direzione artistica e delle produzioni sono i soliti dj Lethal e Ill Bill, che descrivono così il [&hellip"
quote: ""
description: "E’ stata finalmente fissata una release date per il nuovo album de La Coka Nostra, dal titolo Master of dark arts: l’uscita prevista, ora è ufficiale, è per il prossimo 26 giugno sotto etichetta Fat Beats. A occuparsi della direzione artistica e delle produzioni sono i soliti dj Lethal e Ill Bill, che descrivono così il [&hellip"
keywords: ""
date: 2012-03-03T00:00:00.000+01:00
author: "Marta Blumi Tripodi"
cover: "/assets/uploads/import.news/La-Coka-Nostra.jpg"
pagination:
  enabled: true

---

E’ stata finalmente fissata una release date per il nuovo album de La Coka Nostra, dal titolo _Master of dark arts:_ l’uscita prevista, ora è ufficiale, è per il prossimo 26 giugno sotto etichetta Fat Beats. A occuparsi della direzione artistica e delle produzioni sono i soliti dj Lethal e Ill Bill, che descrivono così il loro nuovo lavoro: “E’ meno raffinato e molto più grezzo del precedente _A brand you can trust_. Stavolta abbiamo usato beat molto più cupi e grime, che ovviamente hanno influenzato anche le liriche. Ha vibrazioni molto poco amichevoli e easy-listening”.

Sfortunatamente, però, a questa bella notizia se ne accompagna anche una brutta: Everlast, infatti, ha lasciato il gruppo. Sarà presente nell’album con alcune tracce registrate in precedenza, ma non sarà in grado di completarlo. Il motivo è di ordine familiare: sua figlia, purtroppo, è affetta da una grave forma di fibrosi cistica e il rapper non se l’è sentita di dedicarsi a tempo pieno alla musica in un momento così difficile. “A mia figlia è stata appena diagnosticata la malattia, perciò non sono in grado di seguire il progetto in maniera appropriata” ha dichiarato il diretto interessato. “Io e gli altri ne abbiamo discusso a lungo, e siamo arrivati alla conclusione che non sarebbe giusto nei confronti degli altri membri del gruppo non poter dedicare a La Coka Nostra tutta l’attenzione necessaria. Perciò ci separiamo temporaneamente, in attesa di sentirmi di nuovo pronto e di avere modo di fare le cose per bene”.
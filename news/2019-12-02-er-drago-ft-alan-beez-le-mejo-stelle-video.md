---
layout: news
category: News
banner: "/assets/uploads/import.news/image2-1024x931.png"
title: "Er Drago ft. Alan Beez – Le Mejo Stelle: video"
excerpt: "Le Mejo Stelle è il titolo del nuovo singolo di Er Drago, estratto da Basalto, il suo ultimo album. Il brano è un inno a Roma, un racconto tra l’innamorato e il malinconico, tra l’affascinato e il disilluso, che mescola la decadenza contemporanea con la romantica eternità dell’arte e della magia che permea le strade [&hellip"
quote: ""
description: "Le Mejo Stelle è il titolo del nuovo singolo di Er Drago, estratto da Basalto, il suo ultimo album. Il brano è un inno a Roma, un racconto tra l’innamorato e il malinconico, tra l’affascinato e il disilluso, che mescola la decadenza contemporanea con la romantica eternità dell’arte e della magia che permea le strade [&hellip"
keywords: ""
date: 2019-12-02T00:00:00.000+01:00
author: "Riccardo Primavera"
cover: "/assets/uploads/import.news/image2-1024x931.png"
pagination:
  enabled: true

---

_Le Mejo Stelle_ è il titolo del nuovo singolo di **Er Drago**, estratto da _Basalto_, il suo ultimo album. Il brano è un inno a Roma, un racconto tra l’innamorato e il malinconico, tra l’affascinato e il disilluso, che mescola la decadenza contemporanea con la romantica eternità dell’arte e della magia che permea le strade capitoline. Il video dona infatti vita al brano attraverso una storia d’amore, tanto perfetta all’inizio quanto maledetta alla fine – Er Drago non si risparmia sul versante della denuncia sociale, sottolineando quanto la piaga dell’eroina stia tornando a mietere vittime tra i giovani.

Il nuovo singolo arriva in concomitanza con l’uscita in copia fisica di Basalto, disponibile sul [sito Aldebaran](http://www.aldebaranrecords.com/product/er-drago-basalto-cd). Il disco lo consacra come uno dei nomi più interessanti dell’attuale panorama underground romano e non solo, anche in virtù delle collaborazioni con **Danno**, **Ice One**, **Dj Fastcut** e altri.
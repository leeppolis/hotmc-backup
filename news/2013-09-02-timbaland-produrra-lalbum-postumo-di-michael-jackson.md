---
layout: news
category: News
banner: "/assets/uploads/import.news/timbo-jacko-1024x747.jpg"
title: "Timbaland produrrà l’album postumo di Michael Jackson"
excerpt: "La notizia di un album postumo di Michael Jackson in realtà non era affatto nell’aria, perché nei mesi precedenti alla sua morte Jacko era talmente impegnato con i preparativi di quello che avrebbe dovuto essere il suo ultimo tour che non aveva certo il tempo di lavorare a degli inediti, e si supponeva quindi che [&hellip"
quote: ""
description: "La notizia di un album postumo di Michael Jackson in realtà non era affatto nell’aria, perché nei mesi precedenti alla sua morte Jacko era talmente impegnato con i preparativi di quello che avrebbe dovuto essere il suo ultimo tour che non aveva certo il tempo di lavorare a degli inediti, e si supponeva quindi che [&hellip"
keywords: ""
date: 2013-09-02T00:00:00.000+01:00
author: "Marta Blumi Tripodi"
cover: "/assets/uploads/import.news/timbo-jacko-1024x747.jpg"
pagination:
  enabled: true

---

La notizia di un album postumo di Michael Jackson in realtà non era affatto nell’aria, perché nei mesi precedenti alla sua morte Jacko era talmente impegnato con i preparativi di quello che avrebbe dovuto essere il suo ultimo tour che non aveva certo il tempo di lavorare a degli inediti, e si supponeva quindi che non avesse lasciato nessun materiale incompleto. A quanto pare, però, non è così: a confermarcelo è niente meno che Timbaland, a cui è stato affidato il compito di trasformare questo materiale in un disco vero e proprio.

Stando a quanto annunciato dal super producer, il lavoro è già iniziato: Timbo si è già incontrato con L.A. Reid, storico discografico americano specializzato in R&B (i più attualmente lo conoscono come uno dei giudici dell’X Factor americano, ma è anche colui che ha lanciato TLC, Outkast, Usher, Goodie Mob, Toni Braxton e tanti altri) per definire i particolari del progetto. Non ci resta che attendere e scoprire se sarà all’altezza delle aspettative.
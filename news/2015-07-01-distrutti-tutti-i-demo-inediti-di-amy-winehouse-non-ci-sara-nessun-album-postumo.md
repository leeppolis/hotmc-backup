---
layout: news
category: News
banner: "/assets/uploads/import.news/amy-winehouse_6_1600_1200.jpg"
title: "Distrutti tutti i demo inediti di Amy Winehouse, non ci sarà nessun album postumo"
excerpt: "Quando è morta, Amy Winehouse era al lavoro sul suo terzo album solista, pare molto influenzato dai ritmi in levare e dai suoi frequenti soggiorni nei Caraibi: aveva già registrato parecchi demo di quel materiale. Quei demo, però, a partire da oggi non esistono più: lo ha dichiarato il presidente di Universal UK, la casa [&hellip"
quote: ""
description: "Quando è morta, Amy Winehouse era al lavoro sul suo terzo album solista, pare molto influenzato dai ritmi in levare e dai suoi frequenti soggiorni nei Caraibi: aveva già registrato parecchi demo di quel materiale. Quei demo, però, a partire da oggi non esistono più: lo ha dichiarato il presidente di Universal UK, la casa [&hellip"
keywords: ""
date: 2015-07-01T00:00:00.000+01:00
author: "Marta Blumi Tripodi"
cover: "/assets/uploads/import.news/amy-winehouse_6_1600_1200.jpg"
pagination:
  enabled: true

---

[](https://hotmc.com/wp-content/uploads/2012/03/amy-winehouse%5F6%5F1600%5F1200.jpg)

Quando è morta, Amy Winehouse era al lavoro sul suo terzo album solista, pare molto influenzato dai ritmi in levare e dai suoi frequenti soggiorni nei Caraibi: aveva già registrato parecchi demo di quel materiale. Quei demo, però, a partire da oggi non esistono più: lo ha dichiarato il presidente di Universal UK, la casa discografica a cui faceva capo la sua etichetta Island Records. Sono stati interamente distrutti.

La decisione è stata presa dalla label per evitare future speculazioni: troppo spesso, infatti, quando un artista scompare prematuramente parte la caccia a tutto il materiale disponibile – magari ancora in fase embrionale – per produrre un album postumo. Sembrava sarebbe successa la stessa cosa anche per Amy, tant’è che il primo suo disco postumo che è uscito (intitolato _Lioness – Hidden treasures_) conteneva soprattutto b-sides, cover o brani già editi in altre forme, proprio perché ne era previsto un secondo con materiale _davvero_ inedito. Così non sarà, però, perché i discografici hanno dichiarato di non voler seguire l’esempio di Tupac, che in effetti ha praticamente all’attivo più album postumi che lavori ante mortem. Certo è che la scelta di distruggere addirittura i nastri farà discutere: era davvero opportuna un’azione così drastica? Non bastava conservarli e resistere alla tentazione di pubblicarli?
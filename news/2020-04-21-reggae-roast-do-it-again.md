---
layout: news
category: News
banner: "/assets/uploads/import.news/unnamed-7-640x640.jpg"
title: "Reggae Roast – Do It Again"
excerpt: "Prima dell’uscita del tanto atteso album di debutto Turn Up The Heat, il sound britannico Reggae Roast ha collaborato con due fra gli artisti più prolifici della scena reggae e dancehall per pubblicare il nuovo singolo Do It Again, con l’etichetta discografica Trojan Reloaded. Do It Again vede infatti il featuring del leggendario produttore e [&hellip"
quote: ""
description: "Prima dell’uscita del tanto atteso album di debutto Turn Up The Heat, il sound britannico Reggae Roast ha collaborato con due fra gli artisti più prolifici della scena reggae e dancehall per pubblicare il nuovo singolo Do It Again, con l’etichetta discografica Trojan Reloaded. Do It Again vede infatti il featuring del leggendario produttore e [&hellip"
keywords: ""
date: 2020-04-21T00:00:00.000+01:00
author: "Haile Anbessa"
cover: "/assets/uploads/import.news/unnamed-7-640x640.jpg"
pagination:
  enabled: true

---

Prima dell’uscita del tanto atteso album di debutto Turn Up The Heat, il sound britannico Reggae Roast ha collaborato con due fra gli artisti più prolifici della scena reggae e dancehall per pubblicare il nuovo singolo Do It Again, con l’etichetta discografica Trojan Reloaded.

Do It Again vede infatti il featuring del leggendario produttore e MC Horseman, i cui meriti includono la collaborazione con alcuni fra i più grandi del settore come Max Romeo, Little Roy e Prince Fatty Soundsystem e di Natty Campbell, uno degli MC di nuova generazione più ricercati del Regno Unito, che porta una potente ondata di grinta moderna dopo la recente partecipazione all’ultimo album di Chase & Status Return 2 Jungle.

Reggae Roast, sound system pluripremiato, si impegna da sempre a fornire suoni freschi e innovativi alla scena reggae, ma con l’album di debutto Turn Up The Heat, la cui uscita è prevista il prossimo 22 maggio, si propone di mantenere vivo lo spirito ma anche la storia della musica. Do It Again esemplifica proprio questa abilità e maestria musicale del duo nel fondere con successo il nuovo e il vecchio, visto che riprende il successo di Trojan Long Shot Kick De Bucket di The Pioneers, ottenendo così una vera fusione reggae pensata per smuovere gli amanti della musica in levare di tutte le età.

L’apertura con la famosa intro di ottoni, che si sviluppa poi nella nota melodia, e la partecipazione di due MC di epoche diverse del reggae danno nuova vita a una dei più grandi classici nel catalogo Trojan. In omaggio alle sue origini, il singolo è stato inviato alla leggenda del reggae Jackie Robinson di The Pioneers per sapere cosa ne pensasse prima dell’uscita e la sua risposta è stata “suona come una hit, lo adoro”.
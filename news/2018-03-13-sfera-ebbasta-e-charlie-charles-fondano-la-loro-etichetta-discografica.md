---
layout: news
category: News
banner: "/assets/uploads/import.news/sfera-1.png"
title: "Sfera Ebbasta e Charlie Charles fondano la loro etichetta discografica"
excerpt: "L’annuncio è arrivato qualche ora fa tramite il profilo Instagram di Sfera, con una foto del roster e un lungo post a corredo (che potete vedere qui sotto): apre ufficialmente i battenti il Billion Headz Music Group, BHMG per gli amici, con la direzione artistica di Sfera Ebbasta e Charlie Charles. “Quando ho incontrato Charlie [&hellip"
quote: ""
description: "L’annuncio è arrivato qualche ora fa tramite il profilo Instagram di Sfera, con una foto del roster e un lungo post a corredo (che potete vedere qui sotto): apre ufficialmente i battenti il Billion Headz Music Group, BHMG per gli amici, con la direzione artistica di Sfera Ebbasta e Charlie Charles. “Quando ho incontrato Charlie [&hellip"
keywords: ""
date: 2018-03-13T00:00:00.000+01:00
author: "Marta Blumi Tripodi"
cover: "/assets/uploads/import.news/sfera-1.png"
pagination:
  enabled: true

---

L’annuncio è arrivato qualche ora fa tramite il profilo Instagram di Sfera, con una foto del roster e un lungo post a corredo (che potete vedere qui sotto): apre ufficialmente i battenti il Billion Headz Music Group, BHMG per gli amici, con la direzione artistica di Sfera Ebbasta e Charlie Charles. “Quando ho incontrato Charlie per la prima volta eravamo due ragazzini con il sogno di sfondare nel mondo della musica” racconta Sfera. “Da quel giorno sono passati anni ormai, anni in cui abbiamo condiviso rabbia e felicità, sconfitte e vittorie ed in cui abbiamo imparato che nulla è impossibile. Oggi siamo Sfera e Charlie, quelli che hanno cambiato le regole del gioco riscrivendo la storia dell’ Hip Hop in Italia e siamo fieri di annunciarvi la nascita della nostra Etichetta Discografica”.

I primi due artisti ad aver firmato con la label sono il rapper DrefGold (classe 1997, già associato ai due per vari altri progetti) e il produttore Daves the Kid (che non a caso ha prodotto il [**mixtape _Kanaglia_** ](https://www.youtube.com/watch?v=Yy%5FlMSj0QZk)di DrefGold, un po’ come Charlie aveva fatto per Sfera). In attesa delle loro prossime mosse, in bocca al lupo ai due neo-CEO di BHMG!
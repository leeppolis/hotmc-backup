---
layout: news
category: News
banner: "/assets/uploads/import.news/top-dawg-billboard-650c.jpg"
title: "Isaiah Rashad anticipa il nuovo album collettivo di TDE?"
excerpt: "Il punto di domanda purtroppo è ancora d’obbligo, perché i tweet che hanno dato adito ai sospetti dei fan sono piuttosto misteriosi: prima una data, 2 settembre, poi la pubblicazione di un brano su Apple Music, Free lunch (potete ascoltarlo nel player qui sopra se siete iscritti al servizio di streaming), dopodiché un tweet allusivo [&hellip"
quote: ""
description: "Il punto di domanda purtroppo è ancora d’obbligo, perché i tweet che hanno dato adito ai sospetti dei fan sono piuttosto misteriosi: prima una data, 2 settembre, poi la pubblicazione di un brano su Apple Music, Free lunch (potete ascoltarlo nel player qui sopra se siete iscritti al servizio di streaming), dopodiché un tweet allusivo [&hellip"
keywords: ""
date: 2016-08-08T00:00:00.000+01:00
author: "Marta Blumi Tripodi"
cover: "/assets/uploads/import.news/top-dawg-billboard-650c.jpg"
pagination:
  enabled: true

---

Il punto di domanda purtroppo è ancora d’obbligo, perché i tweet che hanno dato adito ai sospetti dei fan sono piuttosto misteriosi: prima una data, 2 settembre, poi la pubblicazione di un brano su Apple Music, _Free lunch_ (potete ascoltarlo nel player qui sopra se siete iscritti al servizio di streaming), dopodiché un tweet allusivo dello stesso Isaiah Rashad: “A quanto pare jammeremo presto tutti insieme”. Molti hanno interpretato queste parole come un’allusione al fantomatico album collettivo della TDE, annunciato implicitamente qualche mese fa senza che alcun dettaglio fosse rivelato.

Secondo molti altri, però, il tweet sarebbe riferito semplicemente alla data d’uscita del nuovo album di Isaiah Rashad, anche perché _Free lunch_ è un brano solista e non una posse cut (che sarebbe decisamente più adatta per presentare un progetto del genere). Inoltre, confrontando la situazione discografica dei membri della Top Dawg è improbabile che Kendrick Lamar e Schoolboy Q, freschi di uscita di un disco, abbiano il tempo/l’opportunità di partecipare a un disco collettivo, e un disco a cui partecipino solo Isaiah Rashad, SZA, Ab-Soul e la new entry Lance Skiiwalker sarebbe sì una bomba, ma perderebbe una delle sue attrattive principali. C’è da dire, però, che Sia Kendrick che Q se ne sono sempre fregati delle convenzioni discografiche e hanno sempre buttato fuori il loro materiale quando più faceva comodo a loro, quindi la speranza è sempre l’ultima a morire…
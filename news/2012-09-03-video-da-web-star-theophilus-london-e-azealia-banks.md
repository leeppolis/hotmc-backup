---
layout: news
category: News
banner: "/assets/uploads/import.news/azealia-banks-van-vogue.jpeg"
title: "Video da web star: Theophilus London e Azealia Banks"
excerpt: "Sia Theophilus London che Azealia Banks hanno cominciato a farsi conoscere sul web, ma entrambi sono presto diventati un fenomeno di massa che va ben oltre i confini della loro fama online. Il primo è stato messo sotto contratto dalla Warner e dopo Timez are weird these days, un album ufficiale di debutto che conteneva [&hellip"
quote: ""
description: "Sia Theophilus London che Azealia Banks hanno cominciato a farsi conoscere sul web, ma entrambi sono presto diventati un fenomeno di massa che va ben oltre i confini della loro fama online. Il primo è stato messo sotto contratto dalla Warner e dopo Timez are weird these days, un album ufficiale di debutto che conteneva [&hellip"
keywords: ""
date: 2012-09-03T00:00:00.000+01:00
author: "Marta Blumi Tripodi"
cover: "/assets/uploads/import.news/azealia-banks-van-vogue.jpeg"
pagination:
  enabled: true

---

Sia Theophilus London che Azealia Banks hanno cominciato a farsi conoscere sul web, ma entrambi sono presto diventati un fenomeno di massa che va ben oltre i confini della loro fama online. Il primo è stato messo sotto contratto dalla Warner e dopo _Timez are weird these days_, un album ufficiale di debutto che conteneva soprattutto materiale già edito, torna sulla scena con brani nuovi e freschi d’incisione. Come ad esempio questa _She said OK_ con la collaborazione di Big Boi, uscita qualche mese fa, di cui proprio oggi debutta il video:

Nelle stesse ore anche Azealia Banks, l’ultimo fenomeno mediatico del rap al femminile, torna a far parlare di sé con un nuovo video. Per la precisione è il primo che esce da quando, nell’ordine, la giovanissima artista ha a) firmato un contratto con lo stesso management di Lady Gaga, b) licenziato suddetto manager in quanto voleva trasformarla in Lady Gaga, c) firmato un contratto con la Interscope, che oltre a produrle questo EP di debutto pubblicherà anche il suo primo album ufficiale. _1991_ è la title track dell’ EP di cui sopra, oltre che il suo anno di nascita. Questo mese Azealia ha anche ottenuto la copertina di Dazed & Confused, ma a causa del soggetto controverso (un primo piano di lei che [**gonfia un preservativo rosa a mo’ di palloncino**](http://feeworldorder.com/wp-content/uploads/2012/08/dazed-confused-azealia-banks-7-640x420.png "http://feeworldorder.com/wp-content/uploads/2012/08/dazed-confused-azealia-banks-7-640x420.png")), la rivista è stata censurata in sette Paesi.
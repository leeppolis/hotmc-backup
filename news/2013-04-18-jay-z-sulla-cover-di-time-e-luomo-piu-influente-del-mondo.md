---
layout: news
category: News
banner: "/assets/uploads/import.news/jayztimecover-1.jpg"
title: "Jay-Z sulla cover di Time: è l’uomo più influente del mondo"
excerpt: "Tradizionalmente ogni anno la storica rivista Time dedica uno dei suoi numeri ai 100 personaggi più influenti al mondo, in una sorta di classifica ragionata dei veri big del pianeta. Di solito a vincere la “gara” (e la copertina) è un politico, un imprenditore, uno scienziato o un uomo che ha combattuto per una causa [&hellip"
quote: ""
description: "Tradizionalmente ogni anno la storica rivista Time dedica uno dei suoi numeri ai 100 personaggi più influenti al mondo, in una sorta di classifica ragionata dei veri big del pianeta. Di solito a vincere la “gara” (e la copertina) è un politico, un imprenditore, uno scienziato o un uomo che ha combattuto per una causa [&hellip"
keywords: ""
date: 2013-04-18T00:00:00.000+01:00
author: "Marta Blumi Tripodi"
cover: "/assets/uploads/import.news/jayztimecover-1.jpg"
pagination:
  enabled: true

---

Tradizionalmente ogni anno la storica rivista Time dedica uno dei suoi numeri ai 100 personaggi più influenti al mondo, in una sorta di classifica ragionata dei veri big del pianeta. Di solito a vincere la “gara” (e la copertina) è un politico, un imprenditore, uno scienziato o un uomo che ha combattuto per una causa molto sentita. Quest’anno, incredibile ma vero, ad aggiudicarsi la pole position è Jay-Z; dall’espressione della foto immortalata sulla cover, non sembra crederci ancora manco lui.

Come se non bastasse, a scrivere l’articolo su di lui e a spiegare le motivazioni della scelta è un giornalista d’eccezione: Michael Bloomberg, sindaco di New York, che spiega che il rapper incarna in pieno lo spirito di NYC e che la sua parabola dimostra che il sogno americano è vivo e vegeto. I suoi numerosi meriti, spiega il sindaco, vanno dall’ambito musicale a quello del business e, ciliegina sulla torta, è un vincente anche in campo sentimentale, avendo sposato una delle donne più desiderate del pianeta. Inutile specificare che è una prima volta in assoluto, per un artista hip hop. Congratulazioni!
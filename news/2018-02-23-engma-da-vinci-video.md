---
layout: news
category: News
banner: "/assets/uploads/import.news/Shardana-front.jpg"
title: "En?gma – Da Vinci: video"
excerpt: "È da qualche ora disponibile, in copia fisica e sui digital store, il nuovo album di En?gma. Shardana – questo il titolo del progetto – arriva ad un anno e mezzo circa da Indaco, la sua ultima fatica, accompagnato dal video di Da Vinci, ultimo singolo estratto dal progetto. Un ritorno alla vena più aggressiva [&hellip"
quote: ""
description: "È da qualche ora disponibile, in copia fisica e sui digital store, il nuovo album di En?gma. Shardana – questo il titolo del progetto – arriva ad un anno e mezzo circa da Indaco, la sua ultima fatica, accompagnato dal video di Da Vinci, ultimo singolo estratto dal progetto. Un ritorno alla vena più aggressiva [&hellip"
keywords: ""
date: 2018-02-23T00:00:00.000+01:00
author: "Riccardo Primavera"
cover: "/assets/uploads/import.news/Shardana-front.jpg"
pagination:
  enabled: true

---

È da qualche ora disponibile, in copia fisica e sui digital store, il nuovo album di **En?gma**. **Shardana** – questo il titolo del progetto – arriva ad un anno e mezzo circa da **Indaco**, la sua ultima fatica, accompagnato dal video di _Da Vinci_, ultimo singolo estratto dal progetto.

Un ritorno alla vena più aggressiva del liricista sardo, che nel precedente disco aveva lasciato più spazio alla riflessione, mentre qui mette le cose in chiaro sin da _Krav Maga_, prima traccia del disco. Ad accompagnarlo diversi nomi, sia alle produzioni che ai featuring: oltre a **Kaizen**, ormai collaboratore fisso del rapper, in Shardana troviamo anche **Ros**, **Wsht** e **Yazee** come produttori, oltre allo stesso En?gma, che ha curato la strumentale di due brani. Al microfono sono invece presenti **Bassi Maestro**, **MadMan** e **Gemello**, che hanno contribuito a realizzare tre tracce dalle atmosfere profondamente diverse.
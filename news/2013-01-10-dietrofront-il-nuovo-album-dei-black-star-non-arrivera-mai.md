---
layout: news
category: News
banner: "/assets/uploads/import.news/black-star-rapradar.jpg"
title: "Dietrofront: il nuovo album dei Black Star non arriverà mai"
excerpt: "Se n’era parlato a lungo: nel 2011 Mos Def e Talib Kweli, ovvero i due esponenti di uno dei più rimpianti gruppi hip hop di sempre, si sono riuniti per una serie di concerti e poi sono entrati in studio insieme, per registrare quello che sembrava essere il nuovo album targato Black Star (il secondo, [&hellip"
quote: ""
description: "Se n’era parlato a lungo: nel 2011 Mos Def e Talib Kweli, ovvero i due esponenti di uno dei più rimpianti gruppi hip hop di sempre, si sono riuniti per una serie di concerti e poi sono entrati in studio insieme, per registrare quello che sembrava essere il nuovo album targato Black Star (il secondo, [&hellip"
keywords: ""
date: 2013-01-10T00:00:00.000+01:00
author: "Marta Blumi Tripodi"
cover: "/assets/uploads/import.news/black-star-rapradar.jpg"
pagination:
  enabled: true

---

Se n’era parlato a lungo: nel 2011 Mos Def e Talib Kweli, ovvero i due esponenti di uno dei più rimpianti gruppi hip hop di sempre, si sono riuniti per una serie di concerti e poi sono entrati in studio insieme, per registrare quello che sembrava essere il nuovo album targato Black Star (il secondo, per la precisione, visto che ne diedero alle stampe uno solo, _Mos Def and Talib Kweli are Black Star_, prima di dividersi).

A quanto pare, però, le cose non stanno proprio così, come ha dichiarato Talib Kweli durante un’intervista. Ha infatti spiegato che erano in studio per incidere non un vero e proprio disco, ma quattro nuove canzoni, che avrebbero dovuto far parte di un mixtape ispirato dall’opera di Aretha Franklin, ma che gli impegni di entrambi sono tali e tanti che non lo hanno mai finito. Figuriamoci, quindi, se resta il tempo di pensare a un vero e proprio album: il rapper ha confermato che, nonostante quanto dichiarato all’inizio, non hanno in programma di dare un seguito al progetto Black Star, anche se entrambi sperano “prima o poi” di poter lavorare ancora insieme. Magra consolazione: almeno Talib ha dichiarato che tornerà a breve a lavorare con Hi-Tek.
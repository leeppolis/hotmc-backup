---
layout: news
category: News
banner: "/assets/uploads/import.news/Eric-B.-Rakim-e1288039414992.jpg"
title: "Paid in Full: in arrivo l’edizione del 25esimo anniversario"
excerpt: "Tra pochi mesi cade il 25esimo anniversario dalla pubblicazione di Paid in full, il capolavoro di Eric B e Rakim. Un compleanno così importante merita una degna celebrazione, e infatti, come ha annunciato oggi Rakim, a fine anno uscirà un cofanetto speciale commemorativo, che conterrà anche diversi inediti, b-side e remix. A fine anno uscirà anche un [&hellip"
quote: ""
description: "Tra pochi mesi cade il 25esimo anniversario dalla pubblicazione di Paid in full, il capolavoro di Eric B e Rakim. Un compleanno così importante merita una degna celebrazione, e infatti, come ha annunciato oggi Rakim, a fine anno uscirà un cofanetto speciale commemorativo, che conterrà anche diversi inediti, b-side e remix. A fine anno uscirà anche un [&hellip"
keywords: ""
date: 2012-06-06T00:00:00.000+01:00
author: "Marta Blumi Tripodi"
cover: "/assets/uploads/import.news/Eric-B.-Rakim-e1288039414992.jpg"
pagination:
  enabled: true

---

Tra pochi mesi cade il 25esimo anniversario dalla pubblicazione di _Paid in full,_ il capolavoro di Eric B e Rakim. Un compleanno così importante merita una degna celebrazione, e infatti, come ha annunciato oggi Rakim, a fine anno uscirà un cofanetto speciale commemorativo, che conterrà anche diversi inediti, b-side e remix.

A fine anno uscirà anche un nuovo album inedito di Rakim, che tra l’altro ha affermato di aver preso più volte in considerazione una svolta pop, in modo da arrivare a più pubblico, ma che alla fine ha sempre consapevolmente deciso di non modificare il suo suono pur di diventare più mainstream. “Ho scelto di rimanere underground, ma mi sono chiesto a lungo se avevo fatto la scelta giusta o no. Oggi penso che il fatto di essere rimasto underground sia il più grande risultato della mia carriera”.
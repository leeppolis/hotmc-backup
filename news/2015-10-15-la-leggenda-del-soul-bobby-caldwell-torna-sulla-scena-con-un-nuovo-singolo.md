---
layout: news
category: News
banner: "/assets/uploads/import.news/cool-uncle.jpg"
title: "La leggenda del soul Bobby Caldwell torna sulla scena con un nuovo singolo"
excerpt: "Tutti noi (o quasi) sappiamo a memoria il ritornello di The light di Common; quello che però non tutti sanno, però, è che è tratto da un classico del soul, Open your eyes, ad opera di Bobby Caldwell. Bianchissimo e molto impostato, in realtà nel panorama soul è un’anomalia, ma le sue canzoni sono state [&hellip"
quote: ""
description: "Tutti noi (o quasi) sappiamo a memoria il ritornello di The light di Common; quello che però non tutti sanno, però, è che è tratto da un classico del soul, Open your eyes, ad opera di Bobby Caldwell. Bianchissimo e molto impostato, in realtà nel panorama soul è un’anomalia, ma le sue canzoni sono state [&hellip"
keywords: ""
date: 2015-10-15T00:00:00.000+01:00
author: "Marta Blumi Tripodi"
cover: "/assets/uploads/import.news/cool-uncle.jpg"
pagination:
  enabled: true

---

Tutti noi (o quasi) sappiamo a memoria il ritornello di _The light_ di Common; quello che però non tutti sanno, però, è che è tratto da un classico del soul, _Open your eyes_, ad opera di Bobby Caldwell. Bianchissimo e molto impostato, in realtà nel panorama soul è un’anomalia, ma le sue canzoni sono state letteralmente saccheggiate per i sample dagli artisti hip hop – la sola _What you won’t do for love_ è stata campionata da oltre 20 artisti diversi tra cui Aaliyah, Tupac, Guru, Kool G Rap, Master P e Janelle Monae – contribuendo a mantenere vivo il suo status di leggenda.

Dal 1993 ad oggi Bobby Caldwell ha prodotto un solo album di inediti, limitandosi a rimaneggiare il suo repertorio storico, ma pare che la situazione stia finalmente per cambiare: ha infatti unito le forze con il produttore Jack Splash (famoso soprattutto per i suoi lavori con Cee-Lo Green) e ha dato vita al progetto Cool Uncle, con cui ha appena pubblicato il primo singolo _Break Away_, con la collaborazione di Jessie Ware, decisamente fresco e al passo coi tempi, che potete ascoltare qui sopra. Un po’ quello che aveva fatto un’altro monumento del soul, Bobby Womack, che qualche anno fa aveva pubblicato un album con Damon Albarn come produttore esecutivo. Bentornato, Bobby!
---
layout: news
category: News
banner: "/assets/uploads/import.news/ty1-640x640.jpg"
title: "TY1 – Hardship"
excerpt: "Hardship”, il nuovo disco di TY1 – prodotto da Digital Bros Music e in licenza a Universal Music – è da oggi su tutte le piattaforme digitali. L’album, anticipato da due singoli, “Mysterious Ways” cantato da Johnny Favourite – pseudonimo utilizzato da Neffa per le produzioni in lingua inglese – e “Something New” – brano [&hellip"
quote: ""
description: "Hardship”, il nuovo disco di TY1 – prodotto da Digital Bros Music e in licenza a Universal Music – è da oggi su tutte le piattaforme digitali. L’album, anticipato da due singoli, “Mysterious Ways” cantato da Johnny Favourite – pseudonimo utilizzato da Neffa per le produzioni in lingua inglese – e “Something New” – brano [&hellip"
keywords: ""
date: 2016-08-14T00:00:00.000+01:00
author: "Haile Anbessa"
cover: "/assets/uploads/import.news/ty1-640x640.jpg"
pagination:
  enabled: true

---

  
Hardship”, il nuovo disco di TY1 – prodotto da Digital Bros Music e in licenza a Universal Music – è da oggi su tutte le piattaforme digitali. L’album, anticipato da due singoli, “Mysterious Ways” cantato da Johnny Favourite – pseudonimo utilizzato da Neffa per le produzioni in lingua inglese – e “Something New” – brano dance arricchito dalla voce soul di Andrea D’Alessio – è un disco di musica elettronica molto lontano dalle inflazionate atmosfere dell’immaginario EDM.

In un panorama musicale dove sembra che ogni cosa debba passare da un talent show, è rinfrancante sapere che la musica italiana è capace di produrre un album che arriva da un talento, fatto e finito – lontano dalle vetrine e dalle logiche del circo mediatico.

“Hardship” è un disco intenso ed eclettico dal taglio internazionale, destinato a resistere alla prova del tempo, che si inserisce nel solco tracciato dalla disco e dal funk elettronico d’ispirazione Moroderiana che passa dai Kraftwerk fino ad arrivare al pop elettronico odierno dei Daft Punk.

L’album è una meravigliosa opera electro-pop, che segna il passaggio di TY1 – noto al pubblico come DJ Tayone, dj e producer di noti artisti rap – dalle produzioni hip hop nazionali a quelle elettroniche e dance che puntano al mercato estero: l’album è interamente cantato in inglese e vanta, tra gli altri, la partecipazione di Eamon, e di Sirah, cantante al fianco di Skrillex in “Bangarang”.
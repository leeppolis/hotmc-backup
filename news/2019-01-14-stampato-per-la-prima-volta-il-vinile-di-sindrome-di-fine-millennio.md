---
layout: news
category: News
banner: "/assets/uploads/import.news/COVER_UDM-1024x1023.jpg"
title: "Stampato per la prima volta il vinile di Sindrome di fine millennio"
excerpt: "Il 2019 di Aldebaran Records comincia con la stampa di un nuovo in vinile: arriva – per la prima volta in questo formato – Sindrome di fine millennio, l’iconico progetto firmato da Uomini di Mare, il duo composto da Fabri Fibra e Dj Lato. Uscito nel 1999 per Teste Mobili Records, “Sindrome di fine millennio” è considerato [&hellip"
quote: ""
description: "Il 2019 di Aldebaran Records comincia con la stampa di un nuovo in vinile: arriva – per la prima volta in questo formato – Sindrome di fine millennio, l’iconico progetto firmato da Uomini di Mare, il duo composto da Fabri Fibra e Dj Lato. Uscito nel 1999 per Teste Mobili Records, “Sindrome di fine millennio” è considerato [&hellip"
keywords: ""
date: 2019-01-14T00:00:00.000+01:00
author: "Gabriel Marciano"
cover: "/assets/uploads/import.news/COVER_UDM-1024x1023.jpg"
pagination:
  enabled: true

---

Il 2019 di **Aldebaran Records** comincia con la stampa di un nuovo in vinile: arriva – per la prima volta in questo formato – _**Sindrome di fine millennio**_, l’iconico progetto firmato da **Uomini di Mare**, il duo composto da **Fabri Fibra e Dj Lato**.  
Uscito nel 1999 per Teste Mobili Records, “Sindrome di fine millennio” è considerato all’unanimità uno dei dischi più importanti della storia del rap italiano. Il suo status di disco seminale, arricchito dall’incredibile rarità delle originali copie in CD, è dovuto all’incisività dell’intero progetto: la forza espressiva di Fabri Fibra, completamente priva di limitazioni e freni di qualunque tipo, si esaltava alla perfezione sulle produzioni minimali ma ipnotiche di Dj Lato.

Brani come _**Verso altri lidi**_, _**Sindrome**_, _**Teste mobili pt. 1**_, tra gli altri, hanno infatti accompagnato e cresciuto un’intera generazione di ascoltatori, che ora può riprovare le stesse emozioni grazie alla qualità del  
supporto in vinile.  
Rimasterizzato da **Deva** all’**Anticamera Delle Arti Studio** di Corigliano Calabro dai DAT originali, il doppio vinile nero da 180 grammi si presenta con cover gatefold e una nuova cover, riadattata per l’occasione da Jango. Tutte le 18 tracce della tracklist originale rivivono quindi in vinile, per una curatissima edizione limitata e numerata a mano. Sarà inoltre disponibile in tiratura limitata di 100 copie un bundle che affianca al vinile un poster autografato da Dj Lato.

Il preorder sarà attivo da venerdì 18 gennaio alle 12.00 su <http://www.aldebaranrecords.com>
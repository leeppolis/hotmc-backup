---
layout: news
category: News
banner: "/assets/uploads/import.news/crazy-sexy-cool-tlc-movie-teaser-lead.jpg"
title: "Fuori il trailer del film sulla storia delle TLC"
excerpt: "Tra le numerose biopic in cantiere quest’anno figurava anche un progetto sulle TLC, di cui vi avevamo già parlato. A quanto pare, tra tutti quelli in lavorazione questo film sarà il primo ad uscire effettivamente: CrazySexyCool, dal titolo di uno dei più celebri album del gruppo, sarà in onda a ottobre sul network musicale VH1. [&hellip"
quote: ""
description: "Tra le numerose biopic in cantiere quest’anno figurava anche un progetto sulle TLC, di cui vi avevamo già parlato. A quanto pare, tra tutti quelli in lavorazione questo film sarà il primo ad uscire effettivamente: CrazySexyCool, dal titolo di uno dei più celebri album del gruppo, sarà in onda a ottobre sul network musicale VH1. [&hellip"
keywords: ""
date: 2013-07-29T00:00:00.000+01:00
author: "Marta Blumi Tripodi"
cover: "/assets/uploads/import.news/crazy-sexy-cool-tlc-movie-teaser-lead.jpg"
pagination:
  enabled: true

---

Tra le numerose biopic in cantiere quest’anno figurava anche un progetto sulle TLC, di cui[ **vi avevamo già parlato**](https://hotmc.com/la-sagra-delle-biopic-continua-arriva-quella-sulle-tlc/ "http://hotmc.com/la-sagra-delle-biopic-continua-arriva-quella-sulle-tlc/"). A quanto pare, tra tutti quelli in lavorazione questo film sarà il primo ad uscire effettivamente: _CrazySexyCool_, dal titolo di uno dei più celebri album del gruppo, sarà in onda a ottobre sul network musicale VH1\. Inizialmente la parte della frontwoman Chilli doveva essere interpretata da Solange Knowles, sorella di Beyoncé, ma la cantante ha rinunciato al ruolo; meglio così, forse, perché le tre giovani protagoniste scelte sono decisamente azzeccate e la somiglianza con le originali fa quasi impressione.

Qui sotto potete vedere il trailer del film, in attesa della messa in onda. Nel frattempo le due TLC superstiti (letteralmente, in quanto Left Eye è morta nel 2002 in seguito a un incidente d’auto) hanno dichiarato di essere tornate in studio con il mentore che le lanciò, L.A. Reid, per registrare un nuovo album.
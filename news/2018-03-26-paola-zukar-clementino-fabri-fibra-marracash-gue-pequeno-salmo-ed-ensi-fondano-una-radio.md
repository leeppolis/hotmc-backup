---
layout: news
category: News
banner: "/assets/uploads/import.news/TRX-RADIO-credito-fotografico-di-Alessandro-Treves-1024x609.jpg"
title: "Paola Zukar, Clementino, Fabri Fibra, Marracash, Gué Pequeno, Salmo ed Ensi fondano una radio"
excerpt: "Il sospetto che i big del rap italiano stessero tramando qualcosa cominciava già a filtrare: negli ultimi giorni, infatti, avevano coordinato alcuni post di Instagram che lasciavano trapelare che qualcosa bollisse in pentola. Il progetto è finalmente svelato: si tratta di TRX, la prima radio indipendente ed esclusivamente rap a nascere sul territorio italiano. I [&hellip"
quote: ""
description: "Il sospetto che i big del rap italiano stessero tramando qualcosa cominciava già a filtrare: negli ultimi giorni, infatti, avevano coordinato alcuni post di Instagram che lasciavano trapelare che qualcosa bollisse in pentola. Il progetto è finalmente svelato: si tratta di TRX, la prima radio indipendente ed esclusivamente rap a nascere sul territorio italiano. I [&hellip"
keywords: ""
date: 2018-03-26T00:00:00.000+01:00
author: "Marta Blumi Tripodi"
cover: "/assets/uploads/import.news/TRX-RADIO-credito-fotografico-di-Alessandro-Treves-1024x609.jpg"
pagination:
  enabled: true

---

Il sospetto che i big del rap italiano stessero tramando qualcosa cominciava già a filtrare: negli ultimi giorni, infatti, avevano coordinato alcuni post di Instagram che lasciavano trapelare che qualcosa bollisse in pentola. Il progetto è finalmente svelato: si tratta di TRX, la prima radio indipendente ed esclusivamente rap a nascere sul territorio italiano.

I big in questione (Zukar, Clementino, Fabri Fibra, Marracash, Gué Pequeno, Salmo ed Ensi) fungono da direttori artistici e curano la selecta di TRX personalmente, il che dà una grande garanzia di varietà e di qualità alla rotazione musicale, che per ora è la protagonista della programmazione. Oltre a loro, di giorno in giorno varie personalità eccellenti dell’hip hop italiano verranno ospitate con le loro playlist. TRX può essere ascoltata 24 ore su 24 tramite l’app dedicata (disponibile gratuitamente sia per [**Android**](https://play.google.com/store/apps/details?id=com.trxradio) che per [**iOS**](https://itunes.apple.com/it/app/trx-radio/id1360614811?mt=8)) e questo non è che l’inizio. Nota positiva ulteriore: il team che lavora allo sviluppo e alle infrastrutture dell’emittente è tutto under 30\. Congratulazioni ai diretti interessati e buon ascolto a tutti!
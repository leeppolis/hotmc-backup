---
layout: news
category: News
banner: "/assets/uploads/import.news/purpose.jpg"
title: "Purpose & Confidence, video (Unstoppable) e album in uscita"
excerpt: "Con Codenine ed Estee Nack, Purpose forma i Tragic Allies. Il gruppo – il sound che accompagna i loro pezzi gliene è testimone –  porta avanti l’idea di un rap puro, grezzo. Per dirla con la loro biografia ufficiale “un testamento vivente di come questa cultura era una volta”. Alle spalle un paio di mixtape [&hellip"
quote: ""
description: "Con Codenine ed Estee Nack, Purpose forma i Tragic Allies. Il gruppo – il sound che accompagna i loro pezzi gliene è testimone –  porta avanti l’idea di un rap puro, grezzo. Per dirla con la loro biografia ufficiale “un testamento vivente di come questa cultura era una volta”. Alle spalle un paio di mixtape [&hellip"
keywords: ""
date: 2012-09-17T00:00:00.000+01:00
author: "Andrea Cortellari"
cover: "/assets/uploads/import.news/purpose.jpg"
pagination:
  enabled: true

---

Con Codenine ed Estee Nack, **Purpose** forma i [Tragic Allies](http://www.tragicallies.com/tragic-allies-biographies-group-biography.shtml). Il gruppo – il sound che accompagna i loro pezzi gliene è testimone – porta avanti l’idea di un rap puro, grezzo. Per dirla con la loro biografia ufficiale “un testamento vivente di come questa cultura era una volta”.

Alle spalle un paio di mixtape con la sua crew e un tape solista, **Purpose**, originario del Massachusets, ha unito le sue forze con quelle di **Confidence**, producer già al lavoro su _The Element of Surprise_, progetto pubblicato a nome [Rashad & Confidence](http://www.djbooth.net/index/artists/info/rashad-confidence/). Il risultato di questo sodalizio è _The Purpose of Confidence_, album in uscita il 18 settembre per la [Ill Adrenaline Records](http://www.illadrenalinerecords.com/), piccola etichetta del New Jersey fondata nel 2010.

_Unstoppable_, uscito alcuni giorni fa, è il nuovo video estratto dal progetto del duo. Prima di questa traccia, da _**The Purpose of Confidence**_ era stato tratto anche _Vision of Excellence_, singolo sul quale – oltre a Estee Nack, compagno di Purpose nei Tragic Allies – compariva anche Cormega. [Su YouTube gli snippet dell’album](https://www.youtube.com/watch?v=xq0oR2SSgbU&feature=channel&list=UL).
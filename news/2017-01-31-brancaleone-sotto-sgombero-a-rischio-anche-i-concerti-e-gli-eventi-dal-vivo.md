---
layout: news
category: News
banner: "/assets/uploads/import.news/brancaleone.jpg"
title: "Brancaleone sotto sgombero, a rischio anche i concerti e gli eventi dal vivo"
excerpt: "La prima tranche di sgomberi (anche se sarebbe meglio parlare di sequestro) è stata a dicembre 2016: del Brancaleone, storico centro sociale di Roma, era però stata sgomberata solo l’area della cosiddetta palazzina, dei locali utilizzati per attività non prettamente musicali. A quanto pare, però, il comune (che parrebbe essere ancora proprietario dei locali in [&hellip"
quote: ""
description: "La prima tranche di sgomberi (anche se sarebbe meglio parlare di sequestro) è stata a dicembre 2016: del Brancaleone, storico centro sociale di Roma, era però stata sgomberata solo l’area della cosiddetta palazzina, dei locali utilizzati per attività non prettamente musicali. A quanto pare, però, il comune (che parrebbe essere ancora proprietario dei locali in [&hellip"
keywords: ""
date: 2017-01-31T00:00:00.000+01:00
author: "Marta Blumi Tripodi"
cover: "/assets/uploads/import.news/brancaleone.jpg"
pagination:
  enabled: true

---

La prima tranche di sgomberi (anche se sarebbe meglio parlare di sequestro) è stata a dicembre 2016: del Brancaleone, storico centro sociale di Roma, era però stata sgomberata solo l’area della cosiddetta palazzina, dei locali utilizzati per attività non prettamente musicali. A quanto pare, però, il comune (che parrebbe essere ancora proprietario dei locali in questione) ha deciso di non fermarsi qui: è di ieri la notizia che la polizia locale ha sequestrato anche l’area del palco, dove di solito si svolgono i concerti e i dj set. Come riporta [**l’Ansa**](http://www.ansa.it/lazio/notizie/2017/01/30/brancaleone-sigilli-anche-a-discoteca%5F1a52b663-f581-4c32-b0c8-bb560e9cf114.html), “La Polizia di Roma Capitale, entrando nell’edificio, ha riscontrato che gli estintori avevano la data di manutenzione scaduta. Sono stati posti sotto sequestro l’uscita di sicurezza e parte della struttura, perché non a norma. L’area dei bagni era completamente abusiva, realizzata senza che fosse mai stato rilasciato alcun titolo”. Nessun commento per ora dal Brancaleone, i cui account social sono fermi a qualche giorno fa.

Stando così le cose, non è ancora chiaro cosa succederà ai molti eventi hip hop che si svolgono all’interno del Brancaleone. Ad esempio il leggendario Welcome 2 The Jungle, che oltre ad essere un programma radio è anche un appuntamento dal vivo: fino a 22 ore fa la sua pagina Facebook non faceva menzione dell’accaduto, anzi, [**dava regolarmente appuntamento**](https://www.facebook.com/kingkongwelcome2thejungle/posts/1206959382691795) a questa settimana. Nessun commento per ora neanche da Do Your Thang, che questa domenica ha in programma la festa per il primo anniversario di attività della crew con la partecipazione di Chali 2na. Vi terremo aggiornati sugli sviluppi della situazione: nel frattempo, ovviamente, massima solidarietà agli amici del Brancaleone.

**AGGIORNAMENTO #1:** Il Brancaleone per il momento resta chiuso, ma per fortuna pare sia una situazione temporanea, come riporta la pagina Facebook:

Nel frattempo anche i protagonisti degli eventi musicali si sono adeguati al cambio di programma: Welcome 2 the Jungle è andato in onda dagli studi di Radio Popolare Roma, mentre la festa di anniversario di Do Your Thang prevista per domani con ospite speciale Chali 2na è stata spostata alla Locanda Atlantide (tutte le info [**qui**](https://www.facebook.com/events/344947275876541/)).
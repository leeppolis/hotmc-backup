---
layout: news
category: News
banner: "/assets/uploads/import.news/unnamed-4.jpg"
title: "Manlio Calafrocampano -Mentalità"
excerpt: "MENTALITÀ è un titolo forte e diretto, con cui l’artista Manlio Calafrocampano ha voluto sottolineare l’amore verso le menti aperte e sveglie, in un era in cui la ragione dorme e l’essere umano si è piegato agli schemi di una società malata, succube del dio denaro e della superficialità materiale. Il disco Mentalità (Prodotto e [&hellip"
quote: ""
description: "MENTALITÀ è un titolo forte e diretto, con cui l’artista Manlio Calafrocampano ha voluto sottolineare l’amore verso le menti aperte e sveglie, in un era in cui la ragione dorme e l’essere umano si è piegato agli schemi di una società malata, succube del dio denaro e della superficialità materiale. Il disco Mentalità (Prodotto e [&hellip"
keywords: ""
date: 2020-04-08T00:00:00.000+01:00
author: "Haile Anbessa"
cover: "/assets/uploads/import.news/unnamed-4.jpg"
pagination:
  enabled: true

---

MENTALITÀ è un titolo forte e diretto, con cui l’artista Manlio Calafrocampano ha voluto sottolineare l’amore verso le menti aperte e sveglie, in un era in cui la ragione dorme e l’essere umano si è piegato agli schemi di una società malata, succube del dio denaro e della superficialità materiale.

Il disco Mentalità (Prodotto e distribuito dall’etichetta indipendente Rising Time Label ) è un concept album, frutto di anni di lavoro e collaborazioni, che ha portato l’artista a produrre 12 tracce con oltre 15 featuring, tra cui artisti veterani della scena reggae e hiphop italiana come Zulù 99 Posse, Villa Ada Posse, Fido Guido, Kento, Easy One e Masta P.

Il disco racchiude musicalità, temi dolci, amari, veloci, lenti, spensierati e mistici allo stesso tempo; esalta le qualità e le virtù delle parole umanità, uguaglianza e solidarietà, attaccando senza troppi giri di parole razzismo, ignoranza e fascismo, rivendicando i valori di libertà e fratellanza tra popoli e culture.

Brani ska digital come “Refugees Welcome”, o la dancehall di “Oh mamma mia”, o anche “Unite” e “Lo gestiscono 2.0” alimentano la speranza di poter vivere in un mondo senza discriminazioni, barriere e confini, sia geografici che mentali.

Canzoni come “Mentalità”, “Dolce Luna”, “Dread Lion”, “Happy”, “Rebel Soul” invitano a vivere la vita in maniera intelligente, positiva e solare, credendo sempre nel proprio essere e nella propria personalità per poter vivere la vita a testa alta.

Nel disco, i suoni ed i ritmi sono variegati, tune allegre e sbarazzine in original raggamuffin style e naturalmente in dialetto, non potevano mancare: la posse track “‘U stile da Calabria” già sul net con un official video e la traccia “CBD tie” in featuring con l’artista salentino Mattune ha conquistato migliaia di followers con il loro cartoon video e ganja videogame.  
L’album è disponibile su tutti i digital store, in collaborazione con Rah Stars Project da Londra.
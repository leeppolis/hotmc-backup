---
layout: news
category: News
banner: "/assets/uploads/import.news/invincible-soul-640x320.jpeg"
title: "Fuori Invincible Soul – il nuovo lavoro da studio di Jaka"
excerpt: "INVINCIBLE SOUL, sesto album solista di JAKA, è un esplosivo album di Black Music nel senso più ampio del termine, in cui JAKA unisce l’esperienza e la creatività di un veterano all’energia ed entusiasmo di un esordiente, cantando e componendo con naturalezza brani influenzati non solo dai vari stili del Reggae, come il Roots, il [&hellip"
quote: ""
description: "INVINCIBLE SOUL, sesto album solista di JAKA, è un esplosivo album di Black Music nel senso più ampio del termine, in cui JAKA unisce l’esperienza e la creatività di un veterano all’energia ed entusiasmo di un esordiente, cantando e componendo con naturalezza brani influenzati non solo dai vari stili del Reggae, come il Roots, il [&hellip"
keywords: ""
date: 2014-05-11T00:00:00.000+01:00
author: "Haile Anbessa"
cover: "/assets/uploads/import.news/invincible-soul-640x320.jpeg"
pagination:
  enabled: true

---

[](https://hotmc.com/wp-content/uploads/2014/05/invincible-soul.jpeg)  
INVINCIBLE SOUL, sesto album solista di JAKA, è un esplosivo album di Black Music nel senso più ampio del termine, in cui JAKA unisce l’esperienza e la creatività di un veterano all’energia ed entusiasmo di un esordiente, cantando e componendo con naturalezza brani influenzati non solo dai vari stili del Reggae, come il Roots, il Rocksteady, il Dub, la Dancehall, ma anche da Hip Hop, Funky, Soul, fino alla Trap e alla Dubstep, amalgamando il tutto in modo eclettico ma coerente.

Un viaggio su due universi paralleli: uno sul piano materiale, dalla natìa Sicilia a Firenze dove JAKA fa base da anni, passando per i suoi soggiorni in Giamaica a Londra a New York, fino al lontano Oriente; l’altro su quello spirituale in cui si abbandona l’identificazione con una terra o un ruolo, ci si ferma a guardarsi dentro e ci si scopre anime invincibili.

I testi – in italiano, siciliano, inglese e patwa giamaicano – prendono sempre ispirazione dall’esperienza personale dell’autore; a volte semplici e poetici, altre volte crudi e diretti, ma quel che è sicuro è che ogni canzone racconta una storia vera, vissuta fino in fondo.

Il disco registrato allo Studio Boomker sound di Firenze è un altro passo in avanti compiuto dal giramondo artista verso sonorità più internazionali.  
Il lavoro di produzione musicale dell’album è stato affidato alle sapienti mani di Ciro Princevibe, mentre il più famoso artista reggae italiano nel mondo, Alborosie, produce il riddim di “A Real Change”.  
Princevibe è dal canto suo uno dei più quotati produttori musicali italiani di reggae nonché tastierista della Band che ormai accompagna in tour JAKA da moltissimi anni, la “Michelangelo Buonarroti Band” aka “Fire Band”.  
Ed è proprio questo eccezionale ensemble di musicisti che suona in 9 delle 13 tracce del disco, dalle tastiere dello stesso Princevibe e quelle di Jos The Key, alla batteria di Andrea Spinetti, il basso del veterano Albedub, i fiati di Bosketto, le chitarre dello stesso JAKA e del vecchio compagno Irie V.  
Tra i musicisti ospiti anche Ludus Pinsky e Matteo Maggio, mentre tra i cantanti che partecipano all’album dall’Italia troviamo Roberta Prestigiacomo e Crissing, dalla Jamaica Hi Kee, dall’Inghilterra Brinsley Forde degli Aswad e Ice Mc e dagli Usa Dre Love e Donald D. Massiccio l’uso dei cori affidato alle voci esperte di Queen Mary e della giovane Mistilla, le quali duettano con JAKA anche in veste solista rispettivamente nel Rocksteady “Close To me” e in “Frontline”.

La cover di INVINCIBLE SOUL è ricca di contenuti simbolici: l’araba fenice rappresenta rinascita e rinnovamento, mentre il mandala – simbolo ritrovato in epoche lontanissime in tutte le parti del mondo dal Tibet alla Toscana, dal Sud America all’Africa – è conosciuto come “il fiore della vita” e rappresenta l’interdipendenza di tutte le cose.
---
layout: news
category: News
banner: "/assets/uploads/import.news/azealia-banks-rza-movie-A-620x413.jpg"
title: "Cinema: l’8 Mile al femminile con Azealia Banks protagonista e RZA alla regia"
excerpt: "E’ in arrivo nelle sale americane a dicembre, si intitola Love Beats Rhymes e i critici americani l’hanno già ribattezzato “l’8 Mile in rosa”. I punti in comune con il film di Eminem sono tanti, in effetti: anche in questo caso si tratta della storia di un’aspirante rapper di belle speranze, ma la differenza è [&hellip"
quote: ""
description: "E’ in arrivo nelle sale americane a dicembre, si intitola Love Beats Rhymes e i critici americani l’hanno già ribattezzato “l’8 Mile in rosa”. I punti in comune con il film di Eminem sono tanti, in effetti: anche in questo caso si tratta della storia di un’aspirante rapper di belle speranze, ma la differenza è [&hellip"
keywords: ""
date: 2017-10-16T00:00:00.000+01:00
author: "Marta Blumi Tripodi"
cover: "/assets/uploads/import.news/azealia-banks-rza-movie-A-620x413.jpg"
pagination:
  enabled: true

---

E’ in arrivo nelle sale americane a dicembre, si intitola _Love Beats Rhymes_ e i critici americani l’hanno già ribattezzato “l’_8 Mile_ in rosa”. I punti in comune con il film di Eminem sono tanti, in effetti: anche in questo caso si tratta della storia di un’aspirante rapper di belle speranze, ma la differenza è che la rapper in questione è Azealia Banks e l’intera storia è vista dal punto di vista di una ragazza. Forse anche per questo, molti aspetti che erano centrali in _8 Mile_ qui sono molto addolciti: l’ascesa in strada si trasforma nell’ascesa nel circuito della slam poetry e delle lezioni di poesia al college, ad esempio. La regia è stata affidata a RZA, che per una volta abbandona i suoi amati b-movie marziali (vedi alla voce _The man with the iron fists_) per qualcosa di più concreto. Tra gli altri co-protagonisti, anche Common, Esperanza Spalding e Jill Scott: ce n’è abbastanza per incuriosire anche i più scettici, insomma. Potete vedere il trailer qui sopra, enjoy!
---
layout: news
category: News
banner: "/assets/uploads/import.news/genova-640x360.jpg"
title: "Genova Per Voi 2014: stasera la finalissima"
excerpt: "Gli aggiornamenti in questi giorni sono stati pochi (anche se potete vedere qualche istantanea e breve video sulla nostra pagina Facebook) perché le giornate sono state fin troppo intense per pensare a scrivere. Una cosa, però, ci teniamo a dirvela: nel corso degli ultimi due giorni abbiamo avuto modo di vedere e ascoltare i nostri [&hellip"
quote: ""
description: "Gli aggiornamenti in questi giorni sono stati pochi (anche se potete vedere qualche istantanea e breve video sulla nostra pagina Facebook) perché le giornate sono state fin troppo intense per pensare a scrivere. Una cosa, però, ci teniamo a dirvela: nel corso degli ultimi due giorni abbiamo avuto modo di vedere e ascoltare i nostri [&hellip"
keywords: ""
date: 2014-09-27T00:00:00.000+01:00
author: "Marta Blumi Tripodi"
cover: "/assets/uploads/import.news/genova-640x360.jpg"
pagination:
  enabled: true

---

[](https://hotmc.com/wp-content/uploads/2014/09/genova.jpg)

Gli aggiornamenti in questi giorni sono stati pochi (anche se potete vedere qualche istantanea e breve video sulla nostra [**pagina Facebook**](https://www.facebook.com/hotmcmag?fref=ts "https://www.facebook.com/hotmcmag?fref=ts")) perché le giornate sono state fin troppo intense per pensare a scrivere. Una cosa, però, ci teniamo a dirvela: nel corso degli ultimi due giorni abbiamo avuto modo di vedere e ascoltare i nostri 11 finalisti in azione, e se vi trovate dalle parti di Genova e non venite a fare il tifo per loro, siete folli: il livello è veramente altissimo, come potrete constatare anche grazie alla posse cut che abbiamo registrato proprio ieri (14 mc’s sulla traccia, beat di Nio degli Zero Plastica, quattro ore tra scrittura e registrazione) e che pubblicheremo presto. L’appuntamento è quindi per le 20.45 al Teatro della Tosse, dove potrete ammirare Dea, Easyone, Hegokid, Lady Larri, Lince, Mastino, Murubutu, Radici Urbane, Soulcé, Smania Uagliuns e Willie Peyote sfidarsi per ottenere un contratto di edizioni con Universal.  
La Giuria è formata dalla Commissione Artistica (Gian Piero Alloisio, Claudio Buja, Franco Zanetti e Marta ‘Blumi’ Tripodi), dai tutor (Mario Cianchi, Franco Fasano, Diego Mancino, Massimo Morini, Oscar Prudente e la vincitrice di Genova per voi 2013 Federica Abbate) e da Claudio ‘Klaus’ Bonoldi (Direttore Artistico Universal Music Publishing). Al termine della gara, Universal Music Publishing premierà i vincitori delle due categorie con contratti editoriali, mentre la SIAE consegnerà ai vincitori due targhe e regalerà a tutti i 22 finalisti l’iscrizione gratuita per un anno. Ci sarà anche un premio “per la miglior performance”, deciso da una delegazione di studenti delle Scuole di Genova. Sarà ospite della serata Diego Mancino (autore Universal e cantautore). Gli altri ospiti, selezionati dagli ascoltatori di Radio 19, saranno Daniele Congiu e Antonio Pellegrini. Elisabetta Gagliardi ed Emanuele Dabbono, già finalisti a Genova per voi 2013, presenteranno la serata.
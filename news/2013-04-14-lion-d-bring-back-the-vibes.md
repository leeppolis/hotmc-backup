---
layout: news
category: News
banner: "/assets/uploads/import.news/lion-d.jpg"
title: "Lion D – Bring Back The Vibes"
excerpt: "Sono passati già due anni dall’ottimo album Reap What You Sow e quattro dal primo album d’esordio The Burnin’ Melody. Lion D è certamente una delle promesse più concrete del reggae italiano e questo nuovo album Bring Back the Vibes conferma la sua maturità artistica ormai pienamente raggiunta, in vista di ulteriori traguardi internazionali. Il [&hellip"
quote: ""
description: "Sono passati già due anni dall’ottimo album Reap What You Sow e quattro dal primo album d’esordio The Burnin’ Melody. Lion D è certamente una delle promesse più concrete del reggae italiano e questo nuovo album Bring Back the Vibes conferma la sua maturità artistica ormai pienamente raggiunta, in vista di ulteriori traguardi internazionali. Il [&hellip"
keywords: ""
date: 2013-04-14T00:00:00.000+01:00
author: "Haile Anbessa"
cover: "/assets/uploads/import.news/lion-d.jpg"
pagination:
  enabled: true

---

Sono passati già due anni dall’ottimo album Reap What You Sow e quattro dal primo album d’esordio The Burnin’ Melody.

Lion D è certamente una delle promesse più concrete del reggae italiano e questo nuovo album Bring Back the Vibes conferma la sua maturità artistica ormai pienamente raggiunta, in vista di ulteriori traguardi internazionali.

Il titolo suggerisce un ritorno importante al roots e new roots così come a quella dancehall conscious tipica degli anni Ottanta e Novanta, con un ritorno quindi anche a quelle liriche conscious che tanto mancano oggi all’interno dello scenario internazionale. Molti anche i rimandi alle origini comuni di gospel, blues e soul.

C’è posto per ogni tematica in questo album come la spiritualità in Blessings e Thanxgivin, l’amore nelle sue varie declinazioni come nel caso di I need Your Love, So Beautiful o Mumma e lotta nella Babilonia di tutti i giorni come Work, As One e Babylon.

Ottima anche la traccia dedicata alla patria del reggae Sweet Jamaica cantata con il sodale di etichetta Ras Tewelde e i due featuring di livello internazionale Wah Dem Fah cantata con Gappy Ranks e ispirata alla canzone del 1992 di Carl Meeks, così come l’ottimo singolo Nuh Ramp longside Skarramucci. Interessante anche la rivisitazione del classico targato Inne Circle A la la la long in Try Afta You.

Impreziosisce il tutto l’ottimo contributo dell’armonicista dei Wailers Lee Jaffe, che conferisce al lavoro un respiro di portata internazionale.
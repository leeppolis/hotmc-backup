---
layout: news
category: News
banner: "/assets/uploads/import.news/theraflu-kanyewest_0.jpg"
title: "Due nuovi singoli (e molte nuove polemiche) per Kanye West"
excerpt: "Theraflu, il suo nuovo singolo solista, è uscito l’altro ieri, mentre Mercy, il primo estratto dall’attesissima compilation collettiva di G.O.O.D. Music, è fuori da ieri. Giusto il tempo di sollevare qualche nuova polemica. Curiosamente è la traccia un po’ meno interessante, ovvero la sua (fiacca, diciamocelo) uscita solista, a fare maggiormente discutere. Theraflu, infatti, in [&hellip"
quote: ""
description: "Theraflu, il suo nuovo singolo solista, è uscito l’altro ieri, mentre Mercy, il primo estratto dall’attesissima compilation collettiva di G.O.O.D. Music, è fuori da ieri. Giusto il tempo di sollevare qualche nuova polemica. Curiosamente è la traccia un po’ meno interessante, ovvero la sua (fiacca, diciamocelo) uscita solista, a fare maggiormente discutere. Theraflu, infatti, in [&hellip"
keywords: ""
date: 2012-04-07T00:00:00.000+01:00
author: "Marta Blumi Tripodi"
cover: "/assets/uploads/import.news/theraflu-kanyewest_0.jpg"
pagination:
  enabled: true

---

_Theraflu_, il suo nuovo singolo solista, è uscito l’altro ieri, mentre _Mercy_, il primo estratto dall’attesissima compilation collettiva di G.O.O.D. Music, è fuori da ieri. Giusto il tempo di sollevare qualche nuova polemica. Curiosamente è la traccia un po’ meno interessante, ovvero la sua (fiacca, diciamocelo) uscita solista, a fare maggiormente discutere.

_Theraflu_, infatti, in America è il nome di una nota medicina per i sintomi influenzali. La canzone di Kanye parla della gente che lo critica e lo attacca continuamente e dice “Way too cold, you’ll need some Theraflu” (“sono troppo freddo per voi, avete bisogno di prendervi un Theraflu”). Per qualche strana ragione, la casa produttrice ha ritenuto il verso un’offesa al proprio prodotto e ha intenzione di denunciare il rapper. Nel frattempo ci si è messa pure la PETA, ovvero la maggiore associazione animalista americana. Sempre nella canzone, c’è un verso che dice “Tell PETA my mink is dragging on the floor”, ovvero “dite alla PETA che il mio visone è talmente lungo che si trascina sul pavimento”. Naturalmente la cosa ha fatto infuriare il direttivo dell’associazione, che ha replicato che Kanye “è un cavernicolo privo di empatia per esseri umani e animali, e anziché fare lo spiritoso dovrebbe abbracciare la nostra causa e smetterla di indossare pellicce”.

Gossip a parte, queste sono le ultime due creazioni di Kanye West. Ai posteri l’ardua sentenza.
---
layout: news
category: News
banner: "/assets/uploads/import.news/Aaliyah-image-aaliyah-36236671-500-500.png"
title: "Ecco il trailer del film tv su Aaliyah"
excerpt: "Era da anni, ormai, che si parlava dell’ipotesi di un film biografico su Aaliyah: nel 2014 era finalmente entrato in produzione, salvo stopparsi bruscamente perché la protagonista scelta, l’ex stellina della Disney Zendaya Coleman, aveva deciso di rinunciare alla parte in seguito alle critiche della famiglia Haughton, che non ha mai preso parte al progetto [&hellip"
quote: ""
description: "Era da anni, ormai, che si parlava dell’ipotesi di un film biografico su Aaliyah: nel 2014 era finalmente entrato in produzione, salvo stopparsi bruscamente perché la protagonista scelta, l’ex stellina della Disney Zendaya Coleman, aveva deciso di rinunciare alla parte in seguito alle critiche della famiglia Haughton, che non ha mai preso parte al progetto [&hellip"
keywords: ""
date: 2014-10-03T00:00:00.000+01:00
author: "Marta Blumi Tripodi"
cover: "/assets/uploads/import.news/Aaliyah-image-aaliyah-36236671-500-500.png"
pagination:
  enabled: true

---

[](https://hotmc.com/wp-content/uploads/2014/10/Aaliyah-image-aaliyah-36236671-500-500.png)

Era da anni, ormai, che si parlava dell’ipotesi di un film biografico su Aaliyah: nel 2014 era finalmente entrato in produzione, salvo stopparsi bruscamente perché la protagonista scelta, l’ex stellina della Disney Zendaya Coleman, aveva deciso di rinunciare alla parte in seguito alle critiche della famiglia Haughton, che non ha mai preso parte al progetto né si fidava dei produttori. La pellicola, infatti, non era concepita per uscire al cinema, come loro avrebbero desiderato, ma doveva andare in onda su Lifetime, un canale tv americano dedicato a un pubblico femminile e molto noto per alcune serie romantiche un po’ stucchevoli (tipo Army Wives) e per altre biopic, spesso fortemente criticate dai diretti interessati (quella sulle TLC, ad esempio, che era stata recepita abbastanza bene, ma anche quella su William d’Inghilterra e Kate Middleton, che invece la famiglia reale non aveva affatto apprezzato, o su J.K. Rowling, anche quello non particolarmente riuscito). Insomma, i genitori di Aaliyah ritenevano che Lifetime non fosse la destinazione giusta per un film sulla figlia, e Zendaya Coleman non se l’era sentita di andare contro il loro volere.

Colpo di scena, però: la produzione ha deciso di riprendere comunque a girare con un’altra attrice (Alexandra Shipp, che quest’anno sarà presente anche in _Straight Outta Compton_, la biopic sugli N.W.A.) e di conseguenza il controverso progetto è pronto a debuttare in tv. _Aaliyah: princess of R&B_ sarà trasmesso in America il 15 novembre, e qui sopra potete vedere il primo trailer diffuso. Nel frattempo Lifetime ha deciso di non rimanere con le mani in mano e ha messo in cantiere anche un film biografico su Whitney Houston.
---
layout: news
category: News
banner: "/assets/uploads/import.news/600x600.jpg"
title: "I Fugees sono pronti per una reunion? Pare proprio di no"
excerpt: "  La speranza dei fan per una reunion dei Fugees – che, ricordiamolo, si sono divisi definitivamente nel 1998, dopo la fine della burrascosa relazione extraconiugale tra Lauryn Hill e Wyclef Jean – si è riaccesa nei giorni scorsi, quando un brano inedito del gruppo è stato suonato su Hot 97 da dj Funkmaster Flex [&hellip"
quote: ""
description: "  La speranza dei fan per una reunion dei Fugees – che, ricordiamolo, si sono divisi definitivamente nel 1998, dopo la fine della burrascosa relazione extraconiugale tra Lauryn Hill e Wyclef Jean – si è riaccesa nei giorni scorsi, quando un brano inedito del gruppo è stato suonato su Hot 97 da dj Funkmaster Flex [&hellip"
keywords: ""
date: 2017-07-18T00:00:00.000+01:00
author: "Marta Blumi Tripodi"
cover: "/assets/uploads/import.news/600x600.jpg"
pagination:
  enabled: true

---

La speranza dei fan per una reunion dei Fugees – che, ricordiamolo, si sono divisi definitivamente nel 1998, dopo la fine della burrascosa relazione extraconiugale tra Lauryn Hill e Wyclef Jean – si è riaccesa nei giorni scorsi, quando un brano inedito del gruppo è stato suonato su Hot 97 da dj Funkmaster Flex (vedi sopra). L’ultima volta che venne pubblicato un nuovo singolo dei Fugees fu nel 2005: _Take it easy_, questo il titolo, doveva fare da apripista a un nuovo album, ma in realtà servì solo per lanciare un loro tour mondiale. La tournée fu un discreto successo, e fece tappa [**anche in Italia**](https://hotmc.com/report-fugees-live-a-milano-12-10-2005/), ma segnò anche l’ultimo atto della carriera congiunta di Wyclef, Lauryn e Pras, perché girare il mondo insieme per suonare rovinò definitivamente i rapporti tra i tre.

Il nuovo pezzo, insomma, ha regalato una nuova speranza a tutti: a quanto pare, però, non c’è proprio nulla a cui aggrapparsi. Sia Wyclef Jean che Lauryn Hill, infatti, hanno confermato che si tratta di un brano vecchio, che qualcuno ha fatto trapelare contro il loro consenso. Meglio mettersi il cuore in pace, insomma.
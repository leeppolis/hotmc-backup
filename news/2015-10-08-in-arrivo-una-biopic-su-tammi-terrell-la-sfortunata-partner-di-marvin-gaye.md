---
layout: news
category: News
banner: "/assets/uploads/import.news/tammi_terrell_1968.jpg"
title: "In arrivo una biopic su Tammi Terrell, la sfortunata partner di Marvin Gaye"
excerpt: "La vicenda di Tammi Terrell è una delle più tragiche che la storia del soul ricordi. In coppia con Marvin Gaye, sia nella vita che sul palco, ha sfornato alcune delle hit più iconiche della Motown: Ain’t no mountain high, Your precious love, You’re all I need to get by e molte altre. Un giorno, però, nel [&hellip"
quote: ""
description: "La vicenda di Tammi Terrell è una delle più tragiche che la storia del soul ricordi. In coppia con Marvin Gaye, sia nella vita che sul palco, ha sfornato alcune delle hit più iconiche della Motown: Ain’t no mountain high, Your precious love, You’re all I need to get by e molte altre. Un giorno, però, nel [&hellip"
keywords: ""
date: 2015-10-08T00:00:00.000+01:00
author: "Marta Blumi Tripodi"
cover: "/assets/uploads/import.news/tammi_terrell_1968.jpg"
pagination:
  enabled: true

---

[](https://hotmc.com/wp-content/uploads/2015/10/tammi%5Fterrell%5F1968.jpg)

La vicenda di Tammi Terrell è una delle più tragiche che la storia del soul ricordi. In coppia con Marvin Gaye, sia nella vita che sul palco, ha sfornato alcune delle hit più iconiche della Motown: _Ain’t no mountain high_, _Your precious love_, _You’re all I need to get by_ e molte altre. Un giorno, però, nel bel mezzo di un’esibizione svenne tra le braccia di Marvin e non si riprese più: erano i primi sintomi di un devastante tumore al cervello che se la portò via a soli 24 anni. Marvin Gaye fu così traumatizzato dall’intera vicenda che in seguito alla sua morte si prese una pausa dalla musica per due anni interi.

Da molti anni, ormai, si parla di fare un film sulla sua breve vita, per celebrare un talento così luminoso e così precocemente offuscato. Ora, finalmente, pare che il progetto si stia trasformando in realtà: è infatti stata commissionata una sceneggiatura basata sul libro autobiografico _My sister Tammie_, scritto dalla sorella Ludie. Non si conosce ancora il nome dell’attrice che interpreterà il ruolo della protagonista: molti sperano nella somigliantissima Taraji P. Henson (probabilmente già la conoscete per il ruolo di Cookie Lyon in _**[Empire](https://hotmc.com/una-nuova-stagione-di-telefilm-sullhip-hop-ecco-quali-sono/)**_), che però avendo già il doppio degli anni di Tammi forse non è particolarmente adatta. Vi terremo aggiornati sull’evoluzione del progetto.
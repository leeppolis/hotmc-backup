---
layout: news
category: News
banner: "/assets/uploads/import.news/grammy-6-feb-11.jpg"
title: "And the Grammy goes to… I vincitori del 2013"
excerpt: "Come avevamo già raccontato, le nomination ai Grammy di quest’anno erano un po’ bizzarre, per usare un eufemismo. Ieri sera c’è stata la cerimonia di premiazione, che non è stata trasmessa da nessuna tv italiana, ma che per fortuna aveva un ottimo servizio di streaming che permetteva di vedere l’evento dall’angolazione che più si preferiva [&hellip"
quote: ""
description: "Come avevamo già raccontato, le nomination ai Grammy di quest’anno erano un po’ bizzarre, per usare un eufemismo. Ieri sera c’è stata la cerimonia di premiazione, che non è stata trasmessa da nessuna tv italiana, ma che per fortuna aveva un ottimo servizio di streaming che permetteva di vedere l’evento dall’angolazione che più si preferiva [&hellip"
keywords: ""
date: 2013-02-11T00:00:00.000+01:00
author: "Marta Blumi Tripodi"
cover: "/assets/uploads/import.news/grammy-6-feb-11.jpg"
pagination:
  enabled: true

---

Come avevamo già raccontato, le [**nomination ai Grammy di quest’anno**](https://hotmc.com/le-strane-nomination-black-dei-grammy-2013/ "http://hotmc.com/le-strane-nomination-black-dei-grammy-2013/") erano un po’ bizzarre, per usare un eufemismo. Ieri sera c’è stata la cerimonia di premiazione, che non è stata trasmessa da nessuna tv italiana, ma che per fortuna aveva un ottimo servizio di streaming che permetteva di vedere l’evento dall’angolazione che più si preferiva (spettacolo vero e proprio, red carpet, backstage e perfino saletta di regia). Alla fine chi ha vinto, quindi? Quelli che avevano racimolato più nomination e dovevano essere i trionfatori annunciati, ovvero i Black Keys e Frank Ocean, in realtà non hanno vinto poi molto: solo tre premi per la rock band (uno dei tre è andato solo al 50% del duo, Dan Auerbach, come produttore dell’anno), mentre il buon Frank ha dovuto accontentarsi di portare a casa un unico grammofono d’oro dei sei a cui aspirava, più quello per la collaborazione con Kanye West e Jay-Z. Mentre sul versante rap – come previsto – il disco di Jigga e Kanye, che nella scorsa edizione era stato oscurato dalla valanga di awards ottenuti dal Kanye solista, fa praticamente saltare il banco e fa incetta di tutto. Ma ecco la lista di tutti i vincitori legati alla sfera black music. Per completezza, visto che in caso di duetti o featuring vincono entrambi gli artisti in gara, vi includiamo anche quelli.

**Canzone dell’anno:** Fun ft. Janelle Monae – We are young  
**Miglior performance R&B:** Usher – Climax  
**Miglior performance di R&B tradizionale:** Beyoncé – Love on top  
**Miglior canzone R&B:** Miguel – Adorn  
**Miglior album di urban contemporaneo:** Frank Ocean – Channel Orange  
**Miglior album R&B:** Robert Glasper Experiment – Black Radio  
**Miglior performance rap:** Kanye West & Jay-Z – N\*\*\*\*s in Paris  
**Miglior collaborazione rap/cantata:** Kanye West & Jay-z ft. Frank Ocean – No church in the wild  
**Miglior canzone rap:** Kanye West & Jay-Z – N\*\*\*\*s in Paris  
**Miglior album rap:** Drake – Take care  
**Miglior album di jazz vocale:** Esperanza Spalding – Radio music society  
**Miglior canzone gospel:** Mary Mary – Go get it  
**Miglior album reggae:** Jimmy Cliff – Rebirth  
**Miglior album comedy:** Jimmy Fallon with The Roots – Blow your pants off  
**Miglior arrangiamento strumentale per canzone cantata:** Esperanza Spalding – City of roses  
**Miglior note di accompagnamento per un album:** Ray Charles – The complete ABC singles  
**Miglior video breve:** Rihanna – We found love  
---
layout: news
category: News
banner: "/assets/uploads/import.news/drake-kanye-west.jpeg"
title: "In arrivo un album collaborativo di Drake e Kanye West?"
excerpt: "Per quanto l’evento possa sembrare surreale (e respingente per tutti gli amanti del rap duro e puro, che faticano a digerire gli exploit tendenti all’hipster dei due personaggi in questione), pare che qualcosa bolla in pentola: ebbene sì, è possibile che Kanye West e Drake stiano lavorando a un album insieme. La notizia arriva da [&hellip"
quote: ""
description: "Per quanto l’evento possa sembrare surreale (e respingente per tutti gli amanti del rap duro e puro, che faticano a digerire gli exploit tendenti all’hipster dei due personaggi in questione), pare che qualcosa bolla in pentola: ebbene sì, è possibile che Kanye West e Drake stiano lavorando a un album insieme. La notizia arriva da [&hellip"
keywords: ""
date: 2016-08-02T00:00:00.000+01:00
author: "Marta Blumi Tripodi"
cover: "/assets/uploads/import.news/drake-kanye-west.jpeg"
pagination:
  enabled: true

---

Per quanto l’evento possa sembrare surreale (e respingente per tutti gli amanti del rap duro e puro, che faticano a digerire gli exploit tendenti all’hipster dei due personaggi in questione), pare che qualcosa bolla in pentola: ebbene sì, è possibile che Kanye West e Drake stiano lavorando a un album insieme.

La notizia arriva da Kanye in persona e quindi è da prendere con le pinze, perché ben conosciamo la tendenza a spararle grosse del nostro eroe. Fatto sta che proprio ieri sera ha convocato Drake come superospite del suo concerto di Toronto e dal palco ha cominciato a urlare ai fan frasi abbastanza inequivocabili: “Siete pronti per QUESTO album?” (indicando se stesso e Drake). Insomma, che sia una vaga idea o un progetto concreto, l’intenzione sembra quella di unire le forze.

C’è però un grosso ostacolo alla collaborazione tra i due, riferiscono i beninformati: Kanye è legato a doppio filo a Tidal, il servizio streaming di Jay-Z, mentre Drake ha un contratto vincolante con la concorrente Apple Music. Difficile riuscire a conciliare questi due opposti interessi, e quindi difficile arrivare a un album ufficiale: magari su un mixtape i due colossi della musica sarebbero meno fiscali…

**#AGGIORNAMENTO/settembre 2016:** In un’intervista rilasciata in questi giorni a Vogue, Kanye ha confermato che lui e Drake sarebbero insieme in studio e avrebbero già registrato diversi brani, principalmente per divertirsi, ma non escludono che potrebbe diventare un album.
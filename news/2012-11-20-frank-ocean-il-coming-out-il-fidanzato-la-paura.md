---
layout: news
category: News
banner: "/assets/uploads/import.news/frank-ocean-lead-600x387.jpg"
title: "Frank Ocean: il coming out, il fidanzato, la paura"
excerpt: "Anche se sembra spontaneo, il coming out di Frank Ocean è stato studiato in ogni minimo dettaglio: basti pensare che in ogni copia fisica del suo album, Channel orange, è contenuta anche una copia della celebre lettera (inizialmente diffusa via Tumblr) in cui ha rivelato il mondo la sua omosessualità. A distanza di diversi mesi [&hellip"
quote: ""
description: "Anche se sembra spontaneo, il coming out di Frank Ocean è stato studiato in ogni minimo dettaglio: basti pensare che in ogni copia fisica del suo album, Channel orange, è contenuta anche una copia della celebre lettera (inizialmente diffusa via Tumblr) in cui ha rivelato il mondo la sua omosessualità. A distanza di diversi mesi [&hellip"
keywords: ""
date: 2012-11-20T00:00:00.000+01:00
author: "Marta Blumi Tripodi"
cover: "/assets/uploads/import.news/frank-ocean-lead-600x387.jpg"
pagination:
  enabled: true

---

Anche se sembra spontaneo, il coming out di Frank Ocean è stato studiato in ogni minimo dettaglio: basti pensare che in ogni copia fisica del suo album, _Channel orange_, è contenuta anche una copia della celebre lettera (inizialmente diffusa via Tumblr) in cui ha rivelato il mondo la sua omosessualità. A distanza di diversi mesi il cantante parla apertamente della sua condizione più unica che rara: attualmente, infatti, è il primo e unico gay dichiarato della storia della musica black.

Durante un’intervista rilasciata al mensile GQ, infatti, ha svelato che era terrorizzato all’idea di rivelare il proprio orientamento sessuale: “La notte prima di pubblicare quella lettera ho pianto come un bambino”, ha spiegato. “Quello della musica nera non è proprio un ambiente gay-friendly, e in generale gli afroamericani non lo sono affatto: prima di fare coming out non conoscevo nessuno, foss’anche mia madre, che non avesse mai detto qualcosa di profondamente omofobo in vita sua”. Per fortuna, tutto è bene quel che finisce bene: non solo tutti sembrano aver accettato di buon grado la sua uscita allo scoperto (con tanto di complimenti da diversi colleghi come Jay-Z, Russell Simmons e Tyler the Creator), ma nel frattempo Frank Ocean ha anche trovato l’amore: pare infatti si sia fidanzato con il **[modello franco-vietnamita Willy Cartier](http://www.gay.tv/news/entertainment/frank-ocean-fidanzato-modello-willy-cartier-foto/ "http://www.gay.tv/news/entertainment/frank-ocean-fidanzato-modello-willy-cartier-foto/").**
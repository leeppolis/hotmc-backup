---
layout: news
category: News
banner: "/assets/uploads/import.news/Lion-D-2-640x427.jpg"
title: "Lion D – Cannabis for Future"
excerpt: "“Cannabis For Future” è il titolo del nuovo singolo del musicista reggae dancehall Lion D, scritto appositamente come inno dell’omonimo movimento che si occupa di sensibilizzare l’opinione pubblica sui benefici che può portare la legalizzazione di questa pianta. Il brano pubblicato da Bizzarri Records è disponibile in tutte le piattaforme digitali a partire da venerdì 7 maggio, mentre il videoclip da mercoledì 26 maggio [&hellip"
quote: ""
description: "“Cannabis For Future” è il titolo del nuovo singolo del musicista reggae dancehall Lion D, scritto appositamente come inno dell’omonimo movimento che si occupa di sensibilizzare l’opinione pubblica sui benefici che può portare la legalizzazione di questa pianta. Il brano pubblicato da Bizzarri Records è disponibile in tutte le piattaforme digitali a partire da venerdì 7 maggio, mentre il videoclip da mercoledì 26 maggio [&hellip"
keywords: ""
date: 2021-05-27T00:00:00.000+01:00
author: "Haile Anbessa"
cover: "/assets/uploads/import.news/Lion-D-2-640x427.jpg"
pagination:
  enabled: true

---

“**Cannabis For Future**” è il titolo del **nuovo** **singolo** del musicista reggae dancehall **Lion D**, scritto appositamente come **inno dell’omonimo movimento** che si occupa di sensibilizzare l’opinione pubblica sui benefici che può portare la legalizzazione di questa pianta.

Il brano pubblicato da **Bizzarri Records** è disponibile in tutte le piattaforme digitali a partire da venerdì 7 maggio, mentre il videoclip da mercoledì 26 maggio su YouTube.

La canzone **prodotta da Leo Bizzarri** richiama il **tipico stile R’N’B/soul**, dove Lion D sfoggia tutte le sue qualità di autore e cantante capace di interpretare e rendere propri diversi stili, che vanno oltre gli stereotipi dei ritmi in levare. La **raffinatezza delle armonie** e i **diversi registri vocali** utilizzati nel brano, sono caratteristiche tipiche dello stile che David Andrew Ferri, questo il vero nome dell’artista, mescola assieme al suo tipico stile reggae. In particolare, nella **strofa**, dove **il testo è composto in patwa giamaicano**, queste qualità vengono particolarmente messe in evidenza.

Il brano è **stato pensato come inno** e quindi con una struttura particolare, diversa da quella di una canzone in cui strofa e ritornello si susseguono: in “_Cannabis For Future”_ è presene una strofa unica centrale, anticipata e seguita dal chorus, che racchiude tutto il pathos del brano. Nella parte finale, invece, si ripete in un crescendo rafforzato dalle note delle **coriste Empress** **Elisa** e **Blacky** **Grace**, per chiudersi poi con la voce di Lion D in primo piano, accompagnato soltanto dal pianoforte, che canta la frase di apertura, la più importante: _‘Now it’s time to make a change / And I know it’s for the better’._ 

**Nel testo viene celebrato il lavoro svolto dagli attivisti di Cannabis For Future**, evidenziando vantaggi e peculiarità nell’utilizzo della cannabis su vasta scala. L’artista si sofferma sull’aspetto naturale della pianta e dei suoi benefici, sottolineando come questo costituisca un **genuino** e **spontaneo** **rapporto** con “**Madre Natura**”.

Il singolo “Cannabis For Future” è accompagnato dall’omonimo videoclip realizzato da Lorenzo Confetta di Lova Lova Productions, dove il **playback del protagonista si svolge all’interno di una serra di cannabis**. Alle immagini si alternano **spezzoni di video tratti dalle decine di manifestazioni organizzate dal movimento Cannabis For Future in tutta Italia**. Oltre **cinquemila** **sostenitori** sono stati ripresi nelle piazze italiane da Udine a Palermo in occasione dell’ultima festa del 420, ma, anche per l’evento di disobbedienza civile #Iocoltivo dello scorso anno.

https://youtu.be/Qh661Bmng7I
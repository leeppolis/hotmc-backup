---
layout: news
category: News
banner: "/assets/uploads/import.news/chaka-50-600x337.jpg"
title: "Chaka Khan e 50 Cent lavorano a un progetto insieme"
excerpt: "La notizia è una di quelle che nessun amante della musica soul vorrebbe sentirsi dare, ma è reale e confermata da entrambe le parti in causa: 50 Cent e Chaka Khan stanno lavorando a un progetto insieme. L’annuncio è arrivato sul red carpet dello show VH1 Divas, che Fiddy e Chaka hanno calcato abbracciati. Interrogato [&hellip"
quote: ""
description: "La notizia è una di quelle che nessun amante della musica soul vorrebbe sentirsi dare, ma è reale e confermata da entrambe le parti in causa: 50 Cent e Chaka Khan stanno lavorando a un progetto insieme. L’annuncio è arrivato sul red carpet dello show VH1 Divas, che Fiddy e Chaka hanno calcato abbracciati. Interrogato [&hellip"
keywords: ""
date: 2011-12-20T00:00:00.000+01:00
author: "Marta Blumi Tripodi"
cover: "/assets/uploads/import.news/chaka-50-600x337.jpg"
pagination:
  enabled: true

---

La notizia è una di quelle che nessun amante della musica soul vorrebbe sentirsi dare, ma è reale e confermata da entrambe le parti in causa: 50 Cent e Chaka Khan stanno lavorando a un progetto insieme.

L’annuncio è arrivato sul red carpet dello show VH1 Divas, che Fiddy e Chaka hanno calcato abbracciati. Interrogato sul motivo per cui si trovava lì, il rapper ha risposto che i due sono attualmente intenti a incidere qualcosa di nuovo insieme. “Sono stato io a cercarla, e anche a chiederle di poterla accompagnare qui” ha spiegato. “Lì fuori il panorama è sempre più desolante, e per avere stimoli devi passare del tempo con musicisti come lei, che hanno la tua stessa integrità artistica e a cui ti fa piacere associare il tuo nome”.

Chaka Khan ha flirtato a lungo con le sonorità hip hop, sfornando capolavori del calibro di _All Good_ (con i De La Soul) o _Watch what you say_ (con Guru), ma il timore è che questa volta l’accoppiata sia un po’ meno azzeccata…
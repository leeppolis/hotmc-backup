---
layout: news
category: News
banner: "/assets/uploads/import.news/35281181_10155210545432820_6364020876920225792_n.jpg"
title: "Tanto rap nel festival di Radio Popolare – All You Need Is Pop 2018"
excerpt: "Inizia oggi l’edizione 2018 di All You Need Is Pop, l’annuale festival di Radio Popolare. Nella cornice del parco dell’ex Ospedale Psichiatrico Paolo Pini si svolgeranno tre giorni ricchi di manifestazioni: concerti, incontri, conferenze e molto altro sono infatti in programma. Visto il grande spazio da sempre riservato al rap sulle frequenze di Radio Popolare, [&hellip"
quote: ""
description: "Inizia oggi l’edizione 2018 di All You Need Is Pop, l’annuale festival di Radio Popolare. Nella cornice del parco dell’ex Ospedale Psichiatrico Paolo Pini si svolgeranno tre giorni ricchi di manifestazioni: concerti, incontri, conferenze e molto altro sono infatti in programma. Visto il grande spazio da sempre riservato al rap sulle frequenze di Radio Popolare, [&hellip"
keywords: ""
date: 2018-06-15T00:00:00.000+01:00
author: "Riccardo Primavera"
cover: "/assets/uploads/import.news/35281181_10155210545432820_6364020876920225792_n.jpg"
pagination:
  enabled: true

---

Inizia oggi l’edizione 2018 di _All You Need Is Pop_, l’annuale festival di **Radio Popolare**. Nella cornice del parco dell’ex Ospedale Psichiatrico Paolo Pini si svolgeranno tre giorni ricchi di manifestazioni: concerti, incontri, conferenze e molto altro sono infatti in programma.

Visto il grande spazio da sempre riservato al rap sulle frequenze di Radio Popolare, anche durante il festival non mancheranno iniziative a riguardo. La giornata di oggi vede infatti in programma un doppio appuntamento, a cominciare dalla round table sulla situazione attuale del rap e della cultura hip hop in Italia e in tutto il mondo. Interverranno **Riccardo Primavera** di **HotMc**, **Koki** di **RapBurger**, **Christian Moioli** (addetto stampa **Thaurus** e **Universal**) e i rapper **Jack the Smoker** e **Maruego**. L’incontro, moderato da **Matteo Villaci**, permetterà quindi di conoscere i diversi punti di vista sulla questione da persone colpite direttamente dall’esponenziale crescita del rap negli ultimi anni.

A seguire, la prima giornata si chiuderà con un live di livello assoluto: alle 22.30 saliranno infatti sul palco i **Good Old** **Boys**, la formazione composta da i **Colle Der Fomento**, **Kaos** e **Craim**. Un repertorio ricco di classici intramontabili, l’esperienza dei veterani e l’energia degli esordienti contraddistinguono lo show del supergruppo, vero e proprio clinic su come andrebbe tenuto un palco.

Per tutte le informazioni relative all’evento, vi rimandiamo al _**[sito di riferimento](http://www.radiopopolare.it/2018/06/all-you-need-is-pop-2018-la-nostra-festa-ex-op-paolo-pini-via-ippocrate-45-milano-15-16-17-giugno/)**_ – ci si vede all’All You Need Is Pop!
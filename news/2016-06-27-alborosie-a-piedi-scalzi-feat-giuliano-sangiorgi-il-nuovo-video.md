---
layout: news
category: News
banner: "/assets/uploads/import.news/albo-1.jpg"
title: "Alborosie – A piedi scalzi feat Giuliano Sangiorgi – Il nuovo video"
excerpt: "Esce oggi Lunedi 27 giugno il nuovo video di ALBOROSIE “A piedi scalzi”, il nuovo brano della stella italiana del reggae mondiale con la straordinaria partecipazione di Giuliano Sangiorgi dei Negramaro. ALBOROSIE con i suoi vent’anni di carriera alle spalle, dopo aver calcato i palchi di tutto il mondo ed essere considerato l’ambasciatore italiano del [&hellip"
quote: ""
description: "Esce oggi Lunedi 27 giugno il nuovo video di ALBOROSIE “A piedi scalzi”, il nuovo brano della stella italiana del reggae mondiale con la straordinaria partecipazione di Giuliano Sangiorgi dei Negramaro. ALBOROSIE con i suoi vent’anni di carriera alle spalle, dopo aver calcato i palchi di tutto il mondo ed essere considerato l’ambasciatore italiano del [&hellip"
keywords: ""
date: 2016-06-27T00:00:00.000+01:00
author: "Haile Anbessa"
cover: "/assets/uploads/import.news/albo-1.jpg"
pagination:
  enabled: true

---

Esce oggi Lunedi 27 giugno il nuovo video di ALBOROSIE “A piedi scalzi”, il nuovo brano della stella italiana del reggae mondiale con la straordinaria partecipazione di Giuliano Sangiorgi dei Negramaro.

ALBOROSIE con i suoi vent’anni di carriera alle spalle, dopo aver calcato i palchi di tutto il mondo ed essere considerato l’ambasciatore italiano del reggae nel mondo.  
Da venerdì 24 giugno arriva in tutte le radio “A piedi scalzi”, il nuovo brano del cantante reggae, produttore e polistrumentista Alborosie con la straordinaria partecipazione di Giuliano Sangiorgi dei Negramaro.

Il nuovo brano anticipa la prossima uscita di “The Rockers” (Saifam/Self distribuzione), il nuovo progetto discografico di Alborosie dedicato al mercato italiano che ne ha personalmente curato la produzione artistica.

“L’idea del progetto “The Rockers” è nata circa un anno fa e si inserisce all’interno di un cammino, ormai di una vera e propria missione, che dura da più di vent’anni – dichiara Alborosie – All’interno del progetto ci sono moltissimi artisti di ogni genere e tipo. Giuliano Sangiorgi è uno dei primi compagni di questo viaggio. In uno scenario Europeo che vede l’accentuarsi delle differenze e l’ampliarsi delle divisioni politiche, economiche e anche sociali, “A piedi scalzi” vuole lanciare un messaggio e far prendere coscienza di quanto le differenze e le diversità tra le persone rappresentino un valore e una ricchezza e non un limite o una negatività”.

“Dove inizio io, finisci sempre te” – racconta Giuliano Sangiorgi – un elementare concetto “double face” che io ho provato a cantare nella speranza di riuscire a ricordare a tutti che la libertà individuale, se vuole davvero essere sinonimo di pienezza e felicità, non può prescindere dal rispetto per gli altri. In quest’ottica, “A piedi scalzi” diviene dunque un invito ad abbandonare ogni rassicurante corazza e a spogliarsi di ogni convenzionale sovrastruttura, auspicando il ritorno a un contatto diretto con la natura, in un abbraccio avvolgente con il mondo intero in cui la pelle risulti, ancora per poco, l’ultima frontiera del nostro pregiudizio. Perché “Soltanto se diversi possiamo esistere insieme”. Consapevoli dell’inutilità dell’odio, in un’esistenza fragile e precaria, che è da sempre uno schizofrenico veleggiare verso l’ignoto. “Sotto la pelle siamo solo ossa e polvere”.

Il 50% del ricavato del singolo “A piedi scalzi” sarà, inoltre, devoluto in beneficienza a STAND UP FOR JAMAICA ONLUS, un’associazione senza fini di lucro nata nel 1999 per iniziativa di alcuni volontari del Gruppo Italia 105 di Amnesty International, che persegue esclusivamente finalità di solidarietà sociale nel settore della beneficenza. L’attività istituzionale è diretta ad arrecare benefici a soggetti svantaggiati, versanti in specifiche condizioni di bisogno in ragione di condizioni economiche e sociali, sia come singola iniziativa dell’associazione stessa, sia come supporto ad iniziative di altre associazioni umanitarie e di volontariato che perseguano attività con le medesime finalità dell’associazione.
---
layout: news
category: News
banner: "/assets/uploads/import.news/rasta-snoop.jpeg"
title: "Rohan Marley difende Snoop Dogg (che parla di Bunny Wailer)"
excerpt: "Tutti ormai sono al corrente dei problemini che intercorrono tra Snoop e la comunità rastafari, in seguito alla sua adesione alla religione rasta. In particolare è stato Bunny Wailer a scagliarsi contro di lui, dopo aver visto il documentario Reincarnated che parla proprio della sua conversione. Ma, a sorpresa, spunta fuori un’intervista rilasciata da Snoop [&hellip"
quote: ""
description: "Tutti ormai sono al corrente dei problemini che intercorrono tra Snoop e la comunità rastafari, in seguito alla sua adesione alla religione rasta. In particolare è stato Bunny Wailer a scagliarsi contro di lui, dopo aver visto il documentario Reincarnated che parla proprio della sua conversione. Ma, a sorpresa, spunta fuori un’intervista rilasciata da Snoop [&hellip"
keywords: ""
date: 2013-01-26T00:00:00.000+01:00
author: "Marta Blumi Tripodi"
cover: "/assets/uploads/import.news/rasta-snoop.jpeg"
pagination:
  enabled: true

---

Tutti ormai sono al corrente dei problemini che intercorrono tra [**Snoop e la comunità rastafari**](https://hotmc.com/snoop-dogg-ha-trovato-jah-ma-i-rastafariani-lo-odiano/ "http://hotmc.com/snoop-dogg-ha-trovato-jah-ma-i-rastafariani-lo-odiano/"), in seguito alla sua adesione alla religione rasta. In particolare è stato Bunny Wailer a scagliarsi contro di lui, dopo aver visto il documentario _Reincarnated_ che parla proprio della sua conversione. Ma, a sorpresa, spunta fuori un’intervista rilasciata da Snoop Dogg (o meglio, ormai è il caso di chiamarlo Snoop Lion, il suo nuovo nome), in cui il diretto interessato parla della sua amicizia con Bunny e lo chiama “Il mio fratellone”. Racconta che hanno trascorso molto tempo insieme durante la lavorazione della colonna sonora di _Reincarnated_, e che ha ricevuto parecchi consigli da lui. Deve esserci stato un grosso problema di comunicazione tra il rapper e la leggenda del reggae, perché Snoop ne parla così: “La cosa buona di Bunny è che se non sei vero, lui non vuole avere niente a che fare con te. Nelle confidenze che mi ha fatto è venuto fuori il vero spirito della religione rastafari”. Potete vedere il video completo dell’intervista qui:

  
Nel frattempo, però, giunge in soccorso di Snoop Lion un alleato inatteso e importante: Rohan Marley, figlio di Bob e marito di Lauryn Hill. Ha dichiarato infatti che nessuno deve tirare in mezzo il nome di suo padre nella questione, perché da vero rasta lui avrebbe sicuramente accolto il rinnovato Snoop Lion a braccia aperte e lo avrebbe supportato nella sua conversione.
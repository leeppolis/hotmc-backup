---
layout: news
category: News
banner: "/assets/uploads/import.news/Fresh-Prince.jpg"
title: "Il principe di Bel Air scambiato per una minaccia terroristica"
excerpt: "Di questi tempi in America sono molto attenti al rischio di sparatorie nelle scuole; a volte anche un po’ troppo. La sigla di Willy il principe di Bel-Air, infatti, ad opera di Will Smith, è stata scambiata per una minaccia terroristica e ha costretto un’intera scuola a chiudere per diverse ore. In sostanza il misunderstanding [&hellip"
quote: ""
description: "Di questi tempi in America sono molto attenti al rischio di sparatorie nelle scuole; a volte anche un po’ troppo. La sigla di Willy il principe di Bel-Air, infatti, ad opera di Will Smith, è stata scambiata per una minaccia terroristica e ha costretto un’intera scuola a chiudere per diverse ore. In sostanza il misunderstanding [&hellip"
keywords: ""
date: 2013-03-04T00:00:00.000+01:00
author: "Marta Blumi Tripodi"
cover: "/assets/uploads/import.news/Fresh-Prince.jpg"
pagination:
  enabled: true

---

Di questi tempi in America sono molto attenti al rischio di sparatorie nelle scuole; a volte anche un po’ troppo. La sigla di _Willy il principe di Bel-Air_, infatti, ad opera di Will Smith, è stata scambiata per una minaccia terroristica e ha costretto un’intera scuola a chiudere per diverse ore.

In sostanza il misunderstanding è stato generato da uno studente della Pennsylvania che ha usato alcune rime della canzone _The fresh prince of Bel-Air_ per personalizzare la sua segreteria telefonica. La segretaria della sua scuola lo ha chiamato, per ricordargli un appuntamento con l’oculista, ma nel tentativo di lasciargli un messaggio ha ascoltato la voce introduttiva rappare qualcosa di simile a _Shooting some people outside of the school_, ovvero “Sparare a un po’ di gente fuori dalla scuola”. In realtà il verso recitava _Shooting some b-ball outside of the school_, ovvero “Fare due tiri a canestro fuori da scuola”, proprio come si vede nella sigla del telefilm. La segretaria in questione, in preda al panico, ha chiamato la polizia, che ha evacuato la scuola e costretto il povero liceale a un estenuante interrogatorio. Grazie al cielo c’era qualche fan di Will Smith all’interno della polizia locale, e il surreale equivoco è stato finalmente chiarito.
---
layout: news
category: News
banner: "/assets/uploads/import.news/unnamed-1-1-640x640.jpg"
title: "Trojan Records annuncia l’uscita di Love Is All I Bring"
excerpt: "L’iconica etichetta Trojan Records / BMG presenta oggi i dettagli della sua più recente proposta musicale: Love Is All I Bring, un progetto toccante e primo nel suo genere, che verrà pubblicato venerdì 25 ottobre. Una compilation che raccoglie successi e rarità delle regine di Trojan, una serie di brani straordinari scelti uno ad uno [&hellip"
quote: ""
description: "L’iconica etichetta Trojan Records / BMG presenta oggi i dettagli della sua più recente proposta musicale: Love Is All I Bring, un progetto toccante e primo nel suo genere, che verrà pubblicato venerdì 25 ottobre. Una compilation che raccoglie successi e rarità delle regine di Trojan, una serie di brani straordinari scelti uno ad uno [&hellip"
keywords: ""
date: 2019-09-18T00:00:00.000+01:00
author: "Haile Anbessa"
cover: "/assets/uploads/import.news/unnamed-1-1-640x640.jpg"
pagination:
  enabled: true

---

L’iconica etichetta Trojan Records / BMG presenta oggi i dettagli della sua più recente proposta musicale: Love Is All I Bring, un progetto toccante e primo nel suo genere, che verrà pubblicato venerdì 25 ottobre. Una compilation che raccoglie successi e rarità delle regine di Trojan, una serie di brani straordinari scelti uno ad uno e cantati da una selezione di alcune delle più grandi voci femminili della musica reggae.

Love Is All I Bring mette così in risalto le talentuose interpreti femminili della Trojan Records, che nel mondo del reggae spesso possono essere trascurate. Con le voci di artiste del calibro di Millie Small, Althea & Donna, Marcia Griffith, Phyllis Dillion e Susan Cadogan e le produzioni di Sonia Pottinger, questo disco tutto femminile include anche alcune note personali della musicista Rhoda Dakar.

Suddivisa in 2 dischi / LP (versione estesa), con hit su uno e rarità sull’altro, questa compilation comprende alcuni dei più grandi brani del reggae, sottolineando l’importanza e il talento delle artiste donne giamaicane.

Curato da Trojan per mettere in luce le molte donne influenti che incarnano il suo sound, il disco rende omaggio alle figure femminili di spicco che hanno aperto la strada alle artiste reggae di oggi, e allo stesso tempo dà forma e definisce la storia di Trojan attraverso una musica potente e significativa che continua a risuonare nel cuore della cultura reggae e in tutto il mondo.

La cantante reggae Rhoda Dakar ha avuto un ruolo chiave nel dare vita al concept di questo disco e quando ne ha parlato ha detto: “Ho avuto il privilegio di vedere alcune di queste grandi cantanti dal vivo e ho voluto ringraziarle per la loro musica”.

Love Is All I Bring può essere pre-ordinato in formato CD e vinile e dal 25 ottobre sarà disponibile anche su tutte le piattaforme digitali.
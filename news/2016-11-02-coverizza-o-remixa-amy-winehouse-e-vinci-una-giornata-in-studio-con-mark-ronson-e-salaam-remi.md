---
layout: news
category: News
banner: "/assets/uploads/import.news/amy1000.jpg"
title: "Coverizza o remixa Amy Winehouse e vinci una giornata in studio con Mark Ronson e Salaam Remi"
excerpt: "Bellissima iniziativa di Island Records e Amy Winehouse Foundation (nata in memoria dell’artista con lo scopo di aiutare giovani adulti con problemi di dipendenze da alcol e droghe) per celebrare i 10 anni dalla pubblicazione del capolavoro Back to black. Si tratta di un concorso, #BackToBlack10, dedicato ai musicisti/producer/dj underground di tutto il mondo, e [&hellip"
quote: ""
description: "Bellissima iniziativa di Island Records e Amy Winehouse Foundation (nata in memoria dell’artista con lo scopo di aiutare giovani adulti con problemi di dipendenze da alcol e droghe) per celebrare i 10 anni dalla pubblicazione del capolavoro Back to black. Si tratta di un concorso, #BackToBlack10, dedicato ai musicisti/producer/dj underground di tutto il mondo, e [&hellip"
keywords: ""
date: 2016-11-02T00:00:00.000+01:00
author: "Marta Blumi Tripodi"
cover: "/assets/uploads/import.news/amy1000.jpg"
pagination:
  enabled: true

---

Bellissima iniziativa di Island Records e Amy Winehouse Foundation (nata in memoria dell’artista con lo scopo di aiutare giovani adulti con problemi di dipendenze da alcol e droghe) per celebrare i 10 anni dalla pubblicazione del capolavoro _Back to black_. Si tratta di un concorso, #_BackToBlack10_, dedicato ai musicisti/producer/dj underground di tutto il mondo, e a spiegare le regole è Salaam Remi – il primo producer ad aver lavorato con Amy – nel video qui sopra.

In sostanza, sul[ **sito della Amy Winehouse Foundation**](http://www.amywinehousefoundation.org/) sono gratuitamente a disposizione varie tracce (soprattutto le strumentali) dell’album in questione: dopo averle scaricate e aver registrato la propria versione, è necessario caricarla su YouTube o altri player audio tipo Soundcloud e poi postarla su Twitter con l’hashtag #BackToBlack10\. L’autore della migliore vincerà un premio d’eccezione: l’opportunità di riregistrarla in compagnia di Mark Ronson e Salaam Remi, che hanno prodotto rispettivamente _Back to Black_ e _Frank_, gli unici due album pubblicati da Amy Winehouse mentre era in vita. Un’occasione da non perdere, perché il team che selezionerà il vincitore (nonché quello che lo premierà) è assolutamente di tutto rispetto.
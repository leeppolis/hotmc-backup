---
layout: news
category: News
banner: "/assets/uploads/import.news/GhettoEden.jpg"
title: "Felicità – il nuovo singolo dei Ghetto Eden"
excerpt: "I GHETTO EDEN sono Khadim Diene, Flavio Montinari, Malick Lo, e Dj Zinfo, un collettivo atipico composto da quattro ragazzi, due salentini e due senegalesi, che vivono la musica come veicolo di unione in un’atmosfera di festa, solidarietà e incontro con l’altro. I GHETTO EDEN uniscono infatti Salento e Senegal, terre che da sempre hanno [&hellip"
quote: ""
description: "I GHETTO EDEN sono Khadim Diene, Flavio Montinari, Malick Lo, e Dj Zinfo, un collettivo atipico composto da quattro ragazzi, due salentini e due senegalesi, che vivono la musica come veicolo di unione in un’atmosfera di festa, solidarietà e incontro con l’altro. I GHETTO EDEN uniscono infatti Salento e Senegal, terre che da sempre hanno [&hellip"
keywords: ""
date: 2014-11-16T00:00:00.000+01:00
author: "Haile Anbessa"
cover: "/assets/uploads/import.news/GhettoEden.jpg"
pagination:
  enabled: true

---

[](https://hotmc.com/wp-content/uploads/2014/11/GhettoEden.jpg)

I GHETTO EDEN sono Khadim Diene, Flavio Montinari, Malick Lo, e Dj Zinfo, un collettivo atipico composto da quattro ragazzi, due salentini e due senegalesi, che vivono la musica come veicolo di unione in un’atmosfera di festa, solidarietà e incontro con l’altro. I GHETTO EDEN uniscono infatti Salento e Senegal, terre che da sempre hanno saputo esprimersi attraverso la musica: sonorità afro-reggae, dancehall, roots, e hip hop, che sprigionano gioia di vivere e voglia di riscatto. I GHETTO EDEN dopo aver animato per anni i dance-floor di tutta Italia ritornano oggi con il loro nuovo album “Senegalentino”.

“Senegalentino” è un album ricco di colori ed influenze, che cerca di superare le barriere di genere mischiando sonorità variegate come il reggae, la pizzica, il rock, l’hip hop: vibrazioni che diventano fuoco ardente, a supporto di tematiche sociali attualissime che auspicano lo sradicamento di qualsiasi barriera culturale, contro ogni forma di razzismo all’insegna dell’amore universale.

L’album è cantato in dialetto salentino, italiano, inglese, wolof ed è stato prodotto da Papa Leo con gli arrangiamenti di Alessandro Garofalo, in arte Il Maestro, tastierista della band dei Sud Sound System. Un progetto che conferma la vitalità e la freschezza della scena musicale salentina, da oggi resa ancora più ricca grazie all’impegno socio-musicale dei GHETTO EDEN.

Promosso con il sostegno di PUGLIA SOUNDS – PO FESR PUGLIA 2007/2013 ASSE IV – “INVESTIAMO NEL VOSTRO FUTURO”
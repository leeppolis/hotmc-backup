---
layout: news
category: News
banner: "/assets/uploads/import.news/andy-mittoo-REGGAENERATION-640x640.jpg"
title: "Reggaeneration – il nuovo Ep di Andy Mittoo"
excerpt: "Reggaeneration è la nuova perla del cantante e compositore Andy Mittoo. L’EP è composto da sei tracce basate su ritmi new roots, lovers rock e dub, stili musicali che hanno già caratterizzato la carriera dell’artista, come per il suo album di debutto “On My Way”, perfezionandoli in questo nuovo progetto. Il titolo è dato dall’unione [&hellip"
quote: ""
description: "Reggaeneration è la nuova perla del cantante e compositore Andy Mittoo. L’EP è composto da sei tracce basate su ritmi new roots, lovers rock e dub, stili musicali che hanno già caratterizzato la carriera dell’artista, come per il suo album di debutto “On My Way”, perfezionandoli in questo nuovo progetto. Il titolo è dato dall’unione [&hellip"
keywords: ""
date: 2017-05-24T00:00:00.000+01:00
author: "Haile Anbessa"
cover: "/assets/uploads/import.news/andy-mittoo-REGGAENERATION-640x640.jpg"
pagination:
  enabled: true

---

  
Reggaeneration è la nuova perla del cantante e compositore Andy Mittoo. L’EP è composto da sei tracce basate su ritmi new roots, lovers rock e dub, stili musicali che hanno già caratterizzato la carriera dell’artista, come per il suo album di debutto “On My Way”, perfezionandoli in questo nuovo progetto.

Il titolo è dato dall’unione delle parole “Reggae” e “Generation”, e viene simbolicamente espressa l’attenzione alle sonorità moderne, quindi il voler rendere questo EP un prodotto attuale per questa nuova reggae generation, intenzione che Andy Mittoo è riuscito a soddisfare perfettamente.  
Concepito già prima del viaggio in Giamaica e terminato durante il soggiorno sull’isola, l’EP è supportato dall’etichetta londinese Roots Rockers e vede la collaborazione di quattro produttori per le strumentali che hanno caratterizzato Reggaeneration: Andrea Bottaro, Prinzy, Dj Spike e lo stesso Andy Mittoo.  
Ogni produttore ha dato spazio al proprio gusto personale per le proprie produzioni, e ciò che ha dato un integrità all’EP è la voce e l’interpretazione di Andy sulle differenti ritmiche.  
L’EP è stato anticipato dal singolo “Gimme A Smile” con un videoclip realizzato dalla videomaker Erika Errante, con la quale l’artista ha già lavorato in passato, reso pubblico su Reggaeville in Video Premiere.

L’EP è in vendita su tutti i digital store e presto verrà stampato anche su supporto fisico.  
Inoltre è stato presentato al pubblico durante il tour europeo di MYKAL ROSE organizzato dall’agenzia Almighty One Promotions con la band Eazy Skankers, durante il quale Andy ha aperto tutti gli show.

TRACK LIST:  
1 “Who You Are” (produced by Andrea Bottaro Music)  
2 “Solid Rock” (produced by Andrea Bottaro Music)  
3 “We Can Win” (produced by DJ Spike)  
4 “Because I Love You” (produced by Andy Mittoo)  
5 “Gimme A Smile” (produced by Andrea Bottaro Music)  
6 “Burnin” (produced by Prinzy)
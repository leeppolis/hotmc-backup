---
layout: news
category: News
banner: "/assets/uploads/import.news/unnamed-8-640x640.jpg"
title: "Già So – Indubstry"
excerpt: "La band campana Indubstry presenta il suo ultimo singolo Già So. Un brano prettamente dub con influenze di elettronica ma anche con un’apertura più leggera e solare nel ritornello. Questa dualità musicale rispecchia l’ambivalenza di un testo molto intimo, e proprio per questo scritto in dialetto campano, che parla di dubbi e certezze. Filippo D’Avanzo, [&hellip"
quote: ""
description: "La band campana Indubstry presenta il suo ultimo singolo Già So. Un brano prettamente dub con influenze di elettronica ma anche con un’apertura più leggera e solare nel ritornello. Questa dualità musicale rispecchia l’ambivalenza di un testo molto intimo, e proprio per questo scritto in dialetto campano, che parla di dubbi e certezze. Filippo D’Avanzo, [&hellip"
keywords: ""
date: 2020-02-26T00:00:00.000+01:00
author: "Haile Anbessa"
cover: "/assets/uploads/import.news/unnamed-8-640x640.jpg"
pagination:
  enabled: true

---

La band campana Indubstry presenta il suo ultimo singolo Già So. Un brano prettamente dub con influenze di elettronica ma anche con un’apertura più leggera e solare nel ritornello. Questa dualità musicale rispecchia l’ambivalenza di un testo molto intimo, e proprio per questo scritto in dialetto campano, che parla di dubbi e certezze.

Filippo D’Avanzo, voce e autore, spiega: “In questo brano ho voluto parlare del continuo altalenare dell’ambivalenza, la ricerca di una sintesi all’orizzonte, che ad ogni passo si allontana anziché avvicinarsi. La danza degli opposti che porta alla consapevolezza dell’avere sempre saputo una risposta che non esiste”.

Il brano si presenta accompagnato da un videoclip che il regista Elio Nubes De Filippo descrive così: “Nella mente di un uomo che si trova a confrontarsi con la propria intimità, i fili di ogni possibile futuro lo afferrano, le ceneri del passato lo bloccano, i ricordi come le foglie volano via, il presente lo soffoca con critiche e opinioni indesiderate. Ma in lui nasce una fiamma lenta ed inesorabile, il potere della reazione, la gloria del primo passo di un lungo viaggio. Verso la completezza di se stesso, l’accettazione del passato, il godimento del presente, la costruzione del futuro”.

Già So è stato mixato da Antonio Dafe al Multiversi Lab. e masterizzato da Francesco Borrelli ed è disponibile su tutte le piattaforme digitali, mentre il video si può vedere sul canale YouTube della band.
---
layout: news
category: News
banner: "/assets/uploads/import.news/salmo-1-640x640.jpg"
title: "Salmo debutta su Pornhub (no, non in quel senso)"
excerpt: "All’estero le collaborazioni tra il portale Pornhub e il mondo della musica sono già state abbondantemente sdoganate: vedi alla voce Kanye West, che è stato il direttore creativo dei Pornhub Awards di quest’anno e ha creato anche un video musicale e un brano ad hoc, I love it, per la piattaforma. Ma al di là [&hellip"
quote: ""
description: "All’estero le collaborazioni tra il portale Pornhub e il mondo della musica sono già state abbondantemente sdoganate: vedi alla voce Kanye West, che è stato il direttore creativo dei Pornhub Awards di quest’anno e ha creato anche un video musicale e un brano ad hoc, I love it, per la piattaforma. Ma al di là [&hellip"
keywords: ""
date: 2018-10-30T00:00:00.000+01:00
author: "Marta Blumi Tripodi"
cover: "/assets/uploads/import.news/salmo-1-640x640.jpg"
pagination:
  enabled: true

---

All’estero le collaborazioni tra il portale Pornhub e il mondo della musica sono già state abbondantemente sdoganate: vedi alla voce Kanye West, che è stato il direttore creativo dei Pornhub Awards di quest’anno e ha creato anche un video musicale e un brano ad hoc[**_, I love it,_**](https://it.pornhub.com/view%5Fvideo.php?viewkey=ph5b94021b63058) per la piattaforma. Ma al di là di questo caso specifico, è possibile trovare parecchi video rap tra i molteplici porno in elenco, come ad esempio molti dei video drill che YouTube ha oscurato o cancellato per violazione dei termini del servizio.

Era solo questione di tempo, insomma, perché anche un italiano facesse il suo debutto su Pornhub: e se già ci aveva provato la popstar erotico-satirica Immanuel Casto nel 2016 (con il videoclip di _Alphabet of Love_), naturalmente il pioniere per il rap non poteva che essere Salmo, che da sempre ha fatto dell’arrivare primo la sua cifra stilistica. Da stamattina sul sito è apparso [**un suo canale**](https://it.pornhub.com/view%5Fvideo.php?viewkey=ph5bd6f35050191), che per ora contiene solo un divertentissimo teaser con “sorpresa” del suo album _Playlist_, fuori il 9 novembre (non vi sveliamo qual è la sorpresa, ma vi anticipiamo che c’è del genio). [**Secondo Billboard Italia**](https://www.billboard.it/musica/hiphop/salmo-rapper-pornhub/2018/10/3014785/?utm%5Fsource=FB&utm%5Fmedium=Facebook+%23Billboard+Italia+DIRECT+POST&utm%5Fcampaign=bbs-Facebook) sarebbe addirittura in arrivo un video in esclusiva per la piattaforma, e se così fosse siamo già pronti con i pop-corn, perché la libertà che concede un certo tipo di contesto è sicuramente di molto maggiore a quella del canonico YouTube…
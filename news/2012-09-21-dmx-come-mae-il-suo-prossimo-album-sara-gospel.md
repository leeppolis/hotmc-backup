---
layout: news
category: News
banner: "/assets/uploads/import.news/DMX-001.jpeg"
title: "DMX come Ma$e: il suo prossimo album sarà gospel"
excerpt: "Negli ultimi anni l’indice della salute mentale di DMX sembra essere crollato ai minimi termini, in maniera inversamente proporzionale alla sua vocazione da cabarettista. Dopo la celebre affermazione “Cosa sarebbe un Barackobama?”, e dopo il video in cui si cerca su Google per la primissima volta in vita sua, arrivano gli aggiornamenti sul suo nuovo album [&hellip"
quote: ""
description: "Negli ultimi anni l’indice della salute mentale di DMX sembra essere crollato ai minimi termini, in maniera inversamente proporzionale alla sua vocazione da cabarettista. Dopo la celebre affermazione “Cosa sarebbe un Barackobama?”, e dopo il video in cui si cerca su Google per la primissima volta in vita sua, arrivano gli aggiornamenti sul suo nuovo album [&hellip"
keywords: ""
date: 2012-09-21T00:00:00.000+01:00
author: "Marta Blumi Tripodi"
cover: "/assets/uploads/import.news/DMX-001.jpeg"
pagination:
  enabled: true

---

Negli ultimi anni l’indice della salute mentale di DMX sembra essere crollato ai minimi termini, in maniera inversamente proporzionale alla sua vocazione da cabarettista. Dopo la celebre affermazione [**“Cosa sarebbe un Barackobama?”**](http://www.xxlmag.com/features/2008/03/dmx-here-i-am/ "http://www.xxlmag.com/features/2008/03/dmx-here-i-am/"), e dopo il [**video in cui si cerca su Google**](http://www.worldstarhiphop.com/videos/video.php?v=wshhjLl47RWX0YV2dTUY "http://www.worldstarhiphop.com/videos/video.php?v=wshhjLl47RWX0YV2dTUY") per la primissima volta in vita sua, arrivano gli aggiornamenti sul suo nuovo album gospel. Progetto che in realtà risale al lontano 2008, ma che pare essere in procinto di essere concretizzato.

Niente paura, si tratta di un album completamente rap, il gospel come genere musicale c’entra poco; sono soprattutto le tematiche religiose a fare sì che venga definito così. Dmx ha dichiarato che “Non esiste una vera e propria data d’uscita, ma so che quando uscirà sarà il momento giusto. In fondo si tratta di un insieme di preghiere. Potrei anche inserire alcune delle canzoni a tema religioso degli album scorsi, ma si tratterà soprattutto di brani nuovi”. Poche informazioni tangibili, un tema complesso, tanta confusione: non proprio le premesse migliori per un rapper già in declino.
---
layout: news
category: News
banner: "/assets/uploads/import.news/unnamed-4.jpg"
title: "Jah Sun – Between the Lines"
excerpt: "Agli inizi degli anni 2000, Jah Sun, era un giovane uomo senza un progetto preciso. Aveva avuto successo localmente nel genere hip hop, ma non aveva ancora trovato la sua strada. Il risveglio spirituale avvenne con la scoperta di Bob Marley e del Rastafarianesimo e il giovane senza una strada cominciò a farsi crescere i [&hellip"
quote: ""
description: "Agli inizi degli anni 2000, Jah Sun, era un giovane uomo senza un progetto preciso. Aveva avuto successo localmente nel genere hip hop, ma non aveva ancora trovato la sua strada. Il risveglio spirituale avvenne con la scoperta di Bob Marley e del Rastafarianesimo e il giovane senza una strada cominciò a farsi crescere i [&hellip"
keywords: ""
date: 2017-10-26T00:00:00.000+01:00
author: "Haile Anbessa"
cover: "/assets/uploads/import.news/unnamed-4.jpg"
pagination:
  enabled: true

---

Agli inizi degli anni 2000, Jah Sun, era un giovane uomo senza un progetto preciso. Aveva avuto successo localmente nel genere hip hop, ma non aveva ancora trovato la sua strada. Il risveglio spirituale avvenne con la scoperta di Bob Marley e del Rastafarianesimo e il giovane senza una strada cominciò a farsi crescere i dread locks e a seguire uno stile di vita adatto a questa cultura. Riprese a fare musica nel 2006 con l’album ‘The Height of Light’ e non tornò mai indietro. “La musica è una forza mistica molto potente: parla alle persone in maniera più profonda rispetto a una conversazione parlata, raggiunge l’anima’.

Alla vigilia dell’uscita del suo quinto album il cantante californiano continua a cantare di pace, armonia e comprensione. ‘Between the Lines’ è infatti un antidoto perfetto per questi tempi tumultuosi. “La mia musica è sempre stata influenzata da quello che succede intorno a me, dagli eventi politici e sociali, ma per questo album in particolare ho sentito il bisogno di essere onesto con me stesso e di parlare col cuore.“

Attratto dai mixer analogici, microfoni, chitarre e amplificatori vintage, ma soprattutto dall’atmosfera, Jah Sun si è affidato al Prairie Sun Studios (Cotati, CA), che è diventato il posto perfetto per catturare il suono che cercava. “Per questo album volevo raggiungere una maggiore spontaneità, tipica dei concerti live. Lo scopo era quello di creare qualcosa di perfetto partendo dall’imperfezione e credo di esserci riuscito.“

Per la realizzazione di Between the Lines Jah Sun ha lavorato con diversi gruppi di musicisti e per la prima volta ha collaborato con altri autori. “Prima scrivevo su delle basi pre-prodotte ma questa volta abbiamo scritto le canzoni partendo da zero, usando solo piano e chitarra. Ho imparato qualcosa di nuovo, che quando testo e musica nascono nello stesso momento si crea un’atmosfera totalmente differente.”

Oltre ai co-autori, Jah Sun ha lavorato con alcuni tra i migliori compositori di hit nel genere reggae come Dean Fraser (Taurus Riley), Dave “Prime Time” Green (Alborosie), Nikki Burt (Damien Marley), Merrick Shaw (Omi), Sam Gilly & his “House of Riddim” (band austriaca) e il violisita vincitore di Grammy Phil Peterson (Flo-Rida, Pink, Maroon 5). A completare la squadra gli ingegneri del suono Oz Fritz (Tom Waits, Blur) e Dario Casillo.

La divertente e ballabile “Only Human,” prima canzone dell’album, è un omaggio di Jah Sun a ‘Graceland’ di Paul Simon. In ‘1997’ le sonorità hip-hop incontrano la chitarra malinconica, che sottolinea le riflessioni Jah Sun sugli errori del passato. Una delle sue canzoni preferite è “Tables Turn”, canzone dal sapore ‘country’ che parla delle difficoltà quotidiane che tutti hanno, nonostante l’apparenza di perfezione spesso inganni. Il brano che dà il titolo all’album, “Between the Lines,” è guidata da violino e violoncello ed è accompagnato da un coro, mentre il testo parla di come trovare un equilibrio nella vita. “Guess Who” è un brano più tradizionalmente ‘reggae’ dove Jah Sun parla alle nuove generazioni sull’appartenenza allo stile di vita ‘rasta’.

Mentre l’album del 2015 ‘New Paradigm’ è stato nominato tra i migliori 5 reggae album dell’anno dalla rivista tedesca Reggaevillle, ‘Between the Lines’ accompagna gli ascoltatori in un viaggio che inizia alla traccia n.1 e finisce alla 12\. E’ il lavoro più personale del cantante californiano, di cui lui stesso va molto fiero. “E’ diverso dai miei lavori precedenti soprattutto per come è stato fatto ma anche perchè mi sono aperto come mai prima. Questo album è onesto, racconta le mie storie e mette in risalto i musicisti che mi hanno influenzato nel passato. ‘Between the Lines’ rappresenta un momento decisivo della mia vita sia musicalmente che personalmente.”

Tracklist

Only Human  
You’re Gonna Fall  
1997  
Guess Who  
Tables Turn  
Between The Lines  
Ghetto Ballad  
A Day After I’m Gone  
New Hope  
Fools Gold  
Running  
Love Currency
---
layout: news
category: News
banner: "/assets/uploads/import.news/nah-push.jpg"
title: "Nuh Push, nuovo singolo per i Train To Roots ft.Madh"
excerpt: "I Train To Roots ci concedono un ultimo assaggio del loro attesissimo quinto disco Home (INRI) in uscita a marzo e distribuito digitalmente da VPAL, parte della storica etichetta reggae VP Records. Il singolo Nuh Push nasce dalla collaborazione fra la reggae band e il cantante hip hop Madh, già forte del brano Kyoto Mind [&hellip"
quote: ""
description: "I Train To Roots ci concedono un ultimo assaggio del loro attesissimo quinto disco Home (INRI) in uscita a marzo e distribuito digitalmente da VPAL, parte della storica etichetta reggae VP Records. Il singolo Nuh Push nasce dalla collaborazione fra la reggae band e il cantante hip hop Madh, già forte del brano Kyoto Mind [&hellip"
keywords: ""
date: 2016-02-28T00:00:00.000+01:00
author: "Haile Anbessa"
cover: "/assets/uploads/import.news/nah-push.jpg"
pagination:
  enabled: true

---

[](https://hotmc.com/wp-content/uploads/2016/02/nah-push.jpg)  
I Train To Roots ci concedono un ultimo assaggio del loro attesissimo quinto disco Home (INRI) in uscita a marzo e distribuito digitalmente da VPAL, parte della storica etichetta reggae VP Records.

Il singolo Nuh Push nasce dalla collaborazione fra la reggae band e il cantante hip hop Madh, già forte del brano Kyoto Mind presente nell’album Madhitation finalista del programma “X Factor Italia”: un legame sorto dalla reciproca stima artistica e personale ma anche dalla condivisione della stessa terra d’origine, la Sardegna. Il mix di reggae e hip hop che caratterizza il brano arriva accompagnato dal video, girato a Sassari da Giovanni Saturno.

“Con questo brano vogliamo ricordare che spesso, nell’arco della vita, affrontiamo guerre personali che sembrano muri insormontabili e altrettanto spesso ci dimentichiamo che ogni difficoltà è semplicemente un’occasione per mettere alla prova noi stessi e crescere. La chiave potrebbe essere non accontentarsi e cercare di andare oltre i propri limiti, vivendo consapevoli della propria forza” ha spiegato Rootsman I, uno dei due cantanti dei TTR.

“Tutti abbiamo quella fiamma che brucia dentro, dobbiamo solo scegliere se continuare a nasconderla o far sì che ogni volta che qualcosa cerca di buttar giù il nostro stato d’animo quella fiamma si accenda senza paura di mostrarsi in tutta la sua grandezza” ha aggiunto Madh. “Ho voluto portare quel tocco di ironia e sfacciataggine all’interno della traccia, perché la vita non sempre è dalla tua parte, ma questo non vincola la tua voglia di fare e vivere i tuoi giorni col sorriso stampato in faccia”
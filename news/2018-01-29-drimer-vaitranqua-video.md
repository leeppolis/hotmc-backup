---
layout: news
category: News
banner: "/assets/uploads/import.news/unnamed-3.jpg"
title: "Drimer – #Vaitranqua: video"
excerpt: "#Vaitranqua è il titolo del nuovo singolo di Drimer, che inaugura il 2018 con un brano rilasciato in esclusiva per la rubrica Official Video del canale YouTube di Sto Magazine. Dopo aver chiuso il 2017 con il super mixtape Scrivo Ancora, il giovane artista riprende da dove aveva lasciato: il team al suo fianco rimane infatti [&hellip"
quote: ""
description: "#Vaitranqua è il titolo del nuovo singolo di Drimer, che inaugura il 2018 con un brano rilasciato in esclusiva per la rubrica Official Video del canale YouTube di Sto Magazine. Dopo aver chiuso il 2017 con il super mixtape Scrivo Ancora, il giovane artista riprende da dove aveva lasciato: il team al suo fianco rimane infatti [&hellip"
keywords: ""
date: 2018-01-29T00:00:00.000+01:00
author: "Riccardo Primavera"
cover: "/assets/uploads/import.news/unnamed-3.jpg"
pagination:
  enabled: true

---

_#Vaitranqua_ è il titolo del nuovo singolo di **Drimer**, che inaugura il 2018 con un brano rilasciato in esclusiva per la rubrica Official Video del canale YouTube di Sto Magazine.  
Dopo aver chiuso il 2017 con il super mixtape **Scrivo Ancora**, il giovane artista riprende da dove aveva lasciato: il team al suo fianco rimane infatti sempre lo stesso, con **Ric De Large** al beat e **Nicola Corradino** alla regia del video. #Vaitranqua si contraddistingue però per una strumentale dai suoni tipici delle produzioni rap, dai bassi ai rullanti, che il liricista classe ’95 sfrutta però per esaltare l’impatto dei suoi versi profondi, dedicati ad un pubblico e ad una scena rap fin troppo superficiale, accecata dal bisogno di etichettare e criticare chiunque e qualunque cosa. La sua provocazione, mista ad una sana dose di autoironia e di sarcasmo pungente, non si rivela quindi una mera trovata di marketing, quanto una sorta di sfida musicale a colleghi, addetti ai lavori e ascoltatori.

I ritmi frenetici e a tratti ipnotici del brano sono perfettamente esaltati dal videoclip di Corradino, che giocando con il bianco e nero e con i negativi accompagna perfettamente i versi di Drimer.
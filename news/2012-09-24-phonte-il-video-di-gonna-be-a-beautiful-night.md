---
layout: news
category: News
banner: "/assets/uploads/import.news/phonte.jpg"
title: "Phonte: il video di Gonna Be a Beautiful Night"
excerpt: "Charity Starts at Home, il primo album solista di Phonte, già in forza nei Little Brother, come nei Foreign Exchange, è fuori da quasi un anno. A un paio di giorni dal primo anniversario del progetto, che ha visto la luce il 27 settembre scorso, il rapper-ma-anche-cantante pubblica il video di Gonna Be a Beautiful Night, [&hellip"
quote: ""
description: "Charity Starts at Home, il primo album solista di Phonte, già in forza nei Little Brother, come nei Foreign Exchange, è fuori da quasi un anno. A un paio di giorni dal primo anniversario del progetto, che ha visto la luce il 27 settembre scorso, il rapper-ma-anche-cantante pubblica il video di Gonna Be a Beautiful Night, [&hellip"
keywords: ""
date: 2012-09-24T00:00:00.000+01:00
author: "Andrea Cortellari"
cover: "/assets/uploads/import.news/phonte.jpg"
pagination:
  enabled: true

---

_Charity Starts at Home_, il primo album solista di **Phonte**, già in forza nei Little Brother, come nei Foreign Exchange, è fuori da quasi un anno. A un paio di giorni dal primo anniversario del progetto, che ha visto la luce il 27 settembre scorso, il rapper-ma-anche-cantante pubblica il video di _Gonna Be a Beautiful Night_, traccia numero nove del disco.

Sul beat prodotto da Symbolyc One, insieme a Phonte c’è [**Carlitta Durand**](https://carlittadurand.bandcamp.com/). Cantante del North Carolina, lo stesso Stato che ha partorito 9th Wonder, ha già collaborato con Phonte in _Getback_, album dei Little Brother. Sua la voce che compare in _Go All Out_, primo singolo estratto da _The Formula_, progetto di 9th Wonder e Buckshot uscito nel 2008.

Come per i video precedenti (_[Dance In The Reign](https://hotmc.com/phonte-dance-in-the-reign/), The Good Fight, The Life of Kings, Eternally_), la regia di _Gonna Be a Beautiful Night_ è stata curata da [Kenneth Price](http://www.pricefilms.com/).
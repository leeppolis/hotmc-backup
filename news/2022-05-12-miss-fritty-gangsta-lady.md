---
layout: news
category: News
banner: "/assets/uploads/import.news/unnamed-4-640x640.jpg"
title: "Miss Fritty – Gangsta Lady"
excerpt: "Energica, vulcanica, instancabile, una ventata di freschezza nell’urban italiano (e non solo): MISS FRITTY annuncia oggi l’uscita del suo nuovo album di inediti, GANGSTA LADY, pronto per la pubblicazione in digitale il prossimo 20 maggio 2022 (La Victoria Records, distr. Believe) e disponibile da ora in pre-save. La rapper di origini pugliesi, già da oltre un decennio attiva nel panorama [&hellip"
quote: ""
description: "Energica, vulcanica, instancabile, una ventata di freschezza nell’urban italiano (e non solo): MISS FRITTY annuncia oggi l’uscita del suo nuovo album di inediti, GANGSTA LADY, pronto per la pubblicazione in digitale il prossimo 20 maggio 2022 (La Victoria Records, distr. Believe) e disponibile da ora in pre-save. La rapper di origini pugliesi, già da oltre un decennio attiva nel panorama [&hellip"
keywords: ""
date: 2022-05-12T00:00:00.000+01:00
author: "Haile Anbessa"
cover: "/assets/uploads/import.news/unnamed-4-640x640.jpg"
pagination:
  enabled: true

---

Energica, vulcanica, instancabile, una ventata di freschezza nell’urban italiano (e non solo): **MISS FRITTY** annuncia oggi l’uscita del suo nuovo album di inediti, **_GANGSTA LADY_**, pronto per la pubblicazione in digitale il prossimo **20 maggio 2022** (La Victoria Records, distr. Believe) e disponibile da ora in pre-save.

La rapper di origini pugliesi, già da oltre un decennio attiva nel panorama musicale a cavallo tra l’Italia e Londra (città in cui ora risiede stabilmente) presenta un nuovo progetto in 18 tracce interamente prodotto dal producer palermitano **St. Luca Spenish**.

I singoli di anticipazione di **_Gangsta Lady_** ci hanno già dato un assaggio dello stile unico e travolgente dell’artista, che chiama a sé anche diversi ospiti ad arricchire la tracklist. Si parte da _[Croccantini](https://homerunpromotion.us17.list-manage.com/track/click?u=ff7b8d4f1f58cb956972c9913&id=21b9447350&e=67c6b4d307)_ insieme al pioniere del Jungle, **Navigator**, che spicca fra i nomi internazionali insieme al duo pop **Louchie Lou & Michie One** (celebri per la hit _Rich Girl_) e a **Chickaboo**, prima MC Jungle donna nota in Inghilterra per il brano _Shifter_ con il producer Timo Maas.

Si prosegue poi con gli ulteriori estratti al fianco di nomi noti dell’urban italiano come **Max Il Nano** in _[Non m’nderess](https://homerunpromotion.us17.list-manage.com/track/click?u=ff7b8d4f1f58cb956972c9913&id=101070ca33&e=67c6b4d307)_, un inno d’amore per la loro città condivisa (Bari), e **Nerone** sul brano _[Drop It](https://homerunpromotion.us17.list-manage.com/track/click?u=ff7b8d4f1f58cb956972c9913&id=3e2ec06087&e=67c6b4d307)_, che punta su giochi di parole sempre freschi, dove ironia e tecnica scivolano sul flow “Britalian” di Miss Fritty in un mix con il Jamaican Patois. La preview di _**Gangsta Lady**_ si chiude con _[Making Love](https://homerunpromotion.us17.list-manage.com/track/click?u=ff7b8d4f1f58cb956972c9913&id=993cd03ec6&e=67c6b4d307)_ in collaborazione con **Louis Dee**, un romantico brano per ricordare le sensazioni di un amore appena sbocciato.

Nell’album sono presenti inoltre **Warez** in _Number One_ e gli artisti reggae **Brusco** e **Attila**, rispettivamente nel brano _Rehab_, un omaggio alla grande voce di Amy Winehouse, e _Slang_, che omaggia l’internazionalità linguistica di Miss Fritty.

Tutti i singoli ora entrano a far parte di un album che rappresenta l’artista a 360° e che vuole celebrare, come suggerisce il titolo, **la figura della donna moderna**: colei che trova forza nella solitudine, sensibile ma indistruttibile, le cui molteplici delusioni nel corso della vita sono diventate carburante per la tenacia che serve per affrontare il mondo.

_“In questo disco ho voluto rappresentare in ogni canzone le tante sfaccettature dell’essere donna: la sua indipendenza, che spaventa tanto gli uomini, ma di cui non può fare a meno. La sua forza, le fragilità e allo stesso tempo il coraggio di fare autonomamente le proprie scelte di vita”_, **dichiara Miss Fritty**.

Le sorprese in _**Gangsta Lady**_ non finiscono qui: sarebbe riduttivo definire il progetto un album rap nel senso più stretto della parola. Le rime versatili e creative di Miss Fritty, costruite mescolando dialetti e lingue diverse, si mettono alla prova con l’**R&B, la dancehall, l’house, la grime music e il brazilian funky**, figli della contaminazione che l’artista ha assorbito durante gli anni vissuti a Londra, per un risultato al di fuori di ogni aspettativa e da ballare dall’inizio alla fine.

Da non dimenticare anche il lato più intimo, che emerge in brani personali in omaggio a se stessa e alle donne come lei, ma anche in onore degli uomini, il cui supporto è indubbiamente prezioso ed è testimoniato dalla presenza di tanti amici artisti che Miss Fritty ha voluto fortemente nel suo nuovo progetto.
---
layout: news
category: News
banner: "/assets/uploads/import.news/richie.jpg"
title: "Richie Stephens & The Ska Nation Band – Internationally"
excerpt: "L’inarrestabile cantante RICHIE STEPHENS, famoso producer e già vincitore di un Grammy Awards, ha iniziato una grande collaborazione con il duo di cantanti e produttori salentini Rankin Lele e Papa Leu, nati e cresciuti artisticamente con i Sud Sound System accompagnando tutti i live del gruppo. Nasce così il nuovo progetto SKA NATION BAND insieme [&hellip"
quote: ""
description: "L’inarrestabile cantante RICHIE STEPHENS, famoso producer e già vincitore di un Grammy Awards, ha iniziato una grande collaborazione con il duo di cantanti e produttori salentini Rankin Lele e Papa Leu, nati e cresciuti artisticamente con i Sud Sound System accompagnando tutti i live del gruppo. Nasce così il nuovo progetto SKA NATION BAND insieme [&hellip"
keywords: ""
date: 2016-05-08T00:00:00.000+01:00
author: "Haile Anbessa"
cover: "/assets/uploads/import.news/richie.jpg"
pagination:
  enabled: true

---

  
L’inarrestabile cantante RICHIE STEPHENS, famoso producer e già vincitore di un Grammy Awards, ha iniziato una grande collaborazione con il duo di cantanti e produttori salentini Rankin Lele e Papa Leu, nati e cresciuti artisticamente con i Sud Sound System accompagnando tutti i live del gruppo. Nasce così il nuovo progetto SKA NATION BAND insieme a un ensamble di nove musicisiti Salentini: Rankin Lele, Papa Leu, Luca Manno (Opa Cupa, Giro di Banda, Sud Sound System e Vudz), Gianluca Ria (membro attivo della band di Manu Chao) , Giancarlo dell’Anna (già brass section per Negramaro e Folkabestia) “Maestro” Garofalo (primo tastierista reggae italiano e componente della Bag a Riddim band), Antonio “Fossa” (Bag A Riddim – Sud Sound System official band), Leo Klaus (Bag A Riddim – Sud Sound System official band) e Morello Selecta (Adriatic Sound).

RICHIE STEPHENS racconta così il loro primo incontro: “Ho incontrato la formazione di musicisti ad un Festival in Italia lo scorso anno dopo uno show. Quella sera sia io che la band abbiamo suonato Ska music sul palco di Casalabate ed ascoltando la loro performance, credetemi, mi sono subito reso conto del loro talento e del potenziale che avremmo potuto raggiungere tutti insieme! Così abbiamo fondato e realizzato quest’ importante progetto internazionale”

“Internationally” è l’ album che vuole rappresentare la connessione tra Giamaica e Italia due culture fuse insieme che vogliono consacrare il nome dello Ska. RICHIE STEPHENS è il migliore ed indiscusso cantante melodico giamaicano ed in questo LP la sua voce è trasportata dal sound fresco di SKA NATION, che sprigiona passione in ogni sua nota costruendo meticolosamente un album solido e deciso, ricercato nella cura di stile e strumenti. Il disco, composto da 14 tracce, è un omaggio in tutto e per tutto alla vera ed originale musica Ska, senza la quale il reggae di oggi non sarebbe mai potuto esistere.

L’album è stato registrato ed arrangiato sia all’Adriatic Sound Studio in Salento che a Kingston in Giamaica nei leggendari studi Mixing Lab, Big Yard, Kirkledove, Steelie & Clevie, Area 39/Diwali 40/40 Productions. “Internationally” chiama a sè i migliori nomi del reggae mondiale: Sly & Robbie, Sean Paul, Gentleman, Stephen “Lenky” Marsden (genio musicale produttore della hit mondiale Diwali riddim e tastierista di Buju Banton e Shaggy), Kirk Bennett (batterista di Beres Hammond, nonchè proprietario dell’ etichetta Kirkledove), Cleveland “Clevie” Browne (del notissimo duo Steelie & Clevie), il mitico sassofonista Dean Fraser, e gli ambasciatori del reggae italiano Sud Sound System. Tutte le tracce sono state masterizzate da Riccardo “Ohm Guru” Rinaldi a LeDune Studio di Ravenna.

Dagli arrangiamenti ai testi “Internationally” renderà sicuramente orgogliosi sia gli appassionati del genere che ha fatto la storia della black music, ma anche i più giovani che hanno l’opportunità di approcciare queste sonorità genuine.
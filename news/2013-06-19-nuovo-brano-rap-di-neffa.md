---
layout: news
category: News
banner: "/assets/uploads/import.news/neffa-mitico.jpg"
title: "Nuovo brano rap di Neffa?"
excerpt: "Da un po’ di tempo i beninformati raccontano di un Neffa pronto a tornare a fare rap, anche se un po’ timoroso di fare il grande passo per paura che la cosa venga vista come un voltafaccia dopo il suo abbandono netto della scena hip hop: si tratta di voci di corridoio di seconda mano, [&hellip"
quote: ""
description: "Da un po’ di tempo i beninformati raccontano di un Neffa pronto a tornare a fare rap, anche se un po’ timoroso di fare il grande passo per paura che la cosa venga vista come un voltafaccia dopo il suo abbandono netto della scena hip hop: si tratta di voci di corridoio di seconda mano, [&hellip"
keywords: ""
date: 2013-06-19T00:00:00.000+01:00
author: "Marta Blumi Tripodi"
cover: "/assets/uploads/import.news/neffa-mitico.jpg"
pagination:
  enabled: true

---

Da un po’ di tempo i beninformati raccontano di un Neffa pronto a tornare a fare rap, anche se un po’ timoroso di fare il grande passo per paura che la cosa venga vista come un voltafaccia dopo il suo abbandono netto della scena hip hop: si tratta di voci di corridoio di seconda mano, quindi potrebbe anche essere una leggenda metropolitana, e tutti finora l’hanno presa come tale.

A quanto pare, però, qualcosa di vero c’era: stamattina è uscita su Facebook (e solo su Facebook, perché non c’è da nessun’altra parte, per ora) un suo [**brano rap inedito intitolato _L’anima_**](https://www.facebook.com/photo.php?v=328569100606522 "https://www.facebook.com/photo.php?v=328569100606522"), che però non è presente nel suo nuovo album _Molto calmo_ uscito in questi giorni. A dire il vero non è presente neanche sulla pagina ufficiale di Neffa, ma solo su una minuscola e finora sconosciuta fan page dedicata all’hip hop, tanto che molti hanno pensato a un imitatore. Inoltre il beat è talmente abbozzato che sembrerebbe un provino, più che una canzone vera e propria. Le possibilità più plausibili, per ora, sono quattro: a) si tratta davvero di un imitatore, o comunque di uno scherzone di Neffa, b) si tratta di una mossa pubblicitaria per promuovere l’album in uscita, c) si tratta di un esperimento per vedere come reagisce il pubblico di fronte a un eventuale ritorno al rap, d) Neffa non c’entra niente con la diffusione del brano e gli hanno semplicemente rubato il provino. In attesa di capire meglio dove sta la verità, ci godiamo volentieri questo regalo inaspettato.

**UPDATE #1:** Pare che il brano in questione non sia un provino, bensì la ghost track della versione fisica di _Molto calmo_.

**UPDATE #2:** Arriva la conferma ufficiale del fatto che si tratta di una ghost track inclusa nella versione fisica, nonché una dichiarazione del diretto interessato, rilasciata durante un’[**intervista a OnStage**](http://www.onstageweb.com/interviste/neffa-molto-calmo-intervista/ "http://www.onstageweb.com/interviste/neffa-molto-calmo-intervista/")**:** “Lavorando sui beat ogni tanto qualche rima ti esce. il rap è come andare in bicicletta, non è che te lo scordi**.** Ma in quel pezzo non c’è un messaggio o un retro pensiero. È solo che se puoi fare dieci metri in bici**,** li fai”.
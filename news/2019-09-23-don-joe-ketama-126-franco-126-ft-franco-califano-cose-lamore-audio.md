---
layout: news
category: News
banner: "/assets/uploads/import.news/copertina-cosè-lamore-jpeg-1-1024x1024.jpg"
title: "Don Joe, Ketama 126, Franco 126 ft. Franco Califano – Cos’è l’amore: audio"
excerpt: "Solo fino a qualche anno fa, sarebbe stato quasi impensabile poter leggere un nome come quello di Franco Califano, affiancato da quelli di rapper e produttori provenienti dal mondo hip hop. La crescita del movimento negli anni è stata però esponenziale, e finalmente anche l’impossibile inizia a manifestarsi sul piano della realtà. Prendete come esempio [&hellip"
quote: ""
description: "Solo fino a qualche anno fa, sarebbe stato quasi impensabile poter leggere un nome come quello di Franco Califano, affiancato da quelli di rapper e produttori provenienti dal mondo hip hop. La crescita del movimento negli anni è stata però esponenziale, e finalmente anche l’impossibile inizia a manifestarsi sul piano della realtà. Prendete come esempio [&hellip"
keywords: ""
date: 2019-09-23T00:00:00.000+01:00
author: "Riccardo Primavera"
cover: "/assets/uploads/import.news/copertina-cosè-lamore-jpeg-1-1024x1024.jpg"
pagination:
  enabled: true

---

Solo fino a qualche anno fa, sarebbe stato quasi impensabile poter leggere un nome come quello di **Franco Califan**o, affiancato da quelli di rapper e produttori provenienti dal mondo hip hop. La crescita del movimento negli anni è stata però esponenziale, e finalmente anche l’impossibile inizia a manifestarsi sul piano della realtà. Prendete come esempio proprio _Cos’è l’amore_: la leggendaria – e mai abbastanza compianta – voce di Califano che si mescola alla perfezione con due strofe dense, intrise di malinconia e sentimento, firmate da **Ketama 126** e **Franco 126**; due artisti che non hanno mai nascosto di dover tanto all’immaginario proprio del Califfo. Il tutto, messo insieme dalle sapienti mani di **Don Joe**, che realizza una strumentale su misura per tutti e tre.

Il singolo arriva in contemporanea con l’annuncio di _Il Tocco di Mida_, il primo libro di Don Joe, in arrivo dal 22 ottobre nelle librerie per Mondadori Electa. Il racconto della scalata al successo del produttore milanese, dagli esordi, passando per i **Club Dogo**, progetti come _Thori & Rocce_ e molto, molto altro.
---
layout: news
category: News
banner: "/assets/uploads/import.news/70.png"
title: "70 BPM, nuovo album degli Earth Beat Movement"
excerpt: "La reggae band fiorentina Earth Beat Movement torna a un anno di distanza dal lancio del suo primo disco per presentare 70 BPM, album prodotto nuovamente da Ciro Princevibe Pisanelli. 70 BPM vuole essere un disco di auto-riflessione, di analisi e crescita interiore ma soprattutto di consapevolezza. Quasi tutti i testi sono stati ispirati dalla [&hellip"
quote: ""
description: "La reggae band fiorentina Earth Beat Movement torna a un anno di distanza dal lancio del suo primo disco per presentare 70 BPM, album prodotto nuovamente da Ciro Princevibe Pisanelli. 70 BPM vuole essere un disco di auto-riflessione, di analisi e crescita interiore ma soprattutto di consapevolezza. Quasi tutti i testi sono stati ispirati dalla [&hellip"
keywords: ""
date: 2016-02-12T00:00:00.000+01:00
author: "Haile Anbessa"
cover: "/assets/uploads/import.news/70.png"
pagination:
  enabled: true

---

[](https://hotmc.com/wp-content/uploads/2016/02/70.png)  
La reggae band fiorentina Earth Beat Movement torna a un anno di distanza dal lancio del suo primo disco per presentare 70 BPM, album prodotto nuovamente da Ciro Princevibe Pisanelli.

70 BPM vuole essere un disco di auto-riflessione, di analisi e crescita interiore ma soprattutto di consapevolezza. Quasi tutti i testi sono stati ispirati dalla lettura delle opere di Louis Hay, Wayne Dyer e del libro Tao te Ching di Lao Tzu, tutti testi riguardanti il pensiero positivo e la consapevolezza interiore. “Sono argomenti in cui tutti possono ritrovarsi e l’obiettivo è quello di condividere fondamentali lezioni di vita con quante più persone possibile. Dobbiamo sempre ricordarci che ognuno di noi ha un fuoco interiore da cui può prendere l’energia necessaria per affrontare la vita, che nessuno di noi è solo, che il nostro viaggio in questa vita non è altro che un meraviglioso percorso interiore che dobbiamo affrontare passo dopo passo” ha detto la band. E 70 BPM rappresenta il ritmo con cui loro stessi amano “camminare” in questo viaggio; la classica velocità della musica reggae con cui sono cresciuti, che li ha ispirati e a cui hanno voluto rendere omaggio.

Rispetto al precedente Right Road (gennaio 2015), questo album racchiude in se una scelta stilistica più mirata; i brani sono tutti in inglese tranne il rocksteady Con un sorriso in più e con una forte impronta reggae che caratterizza la sonorità del disco. Le tracce in totale sono quattordici, tra cui due collaborazioni: con il cantante tedesco Jahcoustix per Heal your heart e con Raphael in Beautiful ladies.

70 BPM è disponibile in formato digitale su tutte le piattaforme mentre il CD sarà in vendita durante i concerti della band. Gli EBM hanno però voluto fare un regalo a tutti i loro fan mettendo in free download su Soundlcoud il mix speciale firmato Dj Moiz \[Kalibandulu\].
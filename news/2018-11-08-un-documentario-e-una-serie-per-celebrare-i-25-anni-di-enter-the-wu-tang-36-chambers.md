---
layout: news
category: News
banner: "/assets/uploads/import.news/wu-tang-yeah_480_500_cropp.jpg"
title: "Un documentario e una serie per celebrare i 25 anni di Enter the Wu-Tang (36 Chambers)"
excerpt: "I venticinque anni di un album sono sempre un traguardo importante, soprattutto se l’album in questione è la pietra miliare di un genere, come lo è Enter the Wu-Tang (36 chambers) per la storia del rap. Per celebrare degnamente l’anniversario il Wu-Tang Clan ha appena annunciato che il 9 novembre uscirà un documentario commemorativo, dal titolo For [&hellip"
quote: ""
description: "I venticinque anni di un album sono sempre un traguardo importante, soprattutto se l’album in questione è la pietra miliare di un genere, come lo è Enter the Wu-Tang (36 chambers) per la storia del rap. Per celebrare degnamente l’anniversario il Wu-Tang Clan ha appena annunciato che il 9 novembre uscirà un documentario commemorativo, dal titolo For [&hellip"
keywords: ""
date: 2018-11-08T00:00:00.000+01:00
author: "Marta Blumi Tripodi"
cover: "/assets/uploads/import.news/wu-tang-yeah_480_500_cropp.jpg"
pagination:
  enabled: true

---

I venticinque anni di un album sono sempre un traguardo importante, soprattutto se l’album in questione è la pietra miliare di un genere, come lo è _Enter the Wu-Tang (36 chambers)_ per la storia del rap. Per celebrare degnamente l’anniversario il Wu-Tang Clan ha appena annunciato che il 9 novembre uscirà un documentario commemorativo, dal titolo _For the Children,_ che includerà interviste e contributi inediti non solo dei membri del gruppo, ma anche di molti fan eccellenti tra cui A$ap Rocky e molti altri (potete vedere il primo trailer qui[qui](https://youtu.be/5Wk12LKkfy0)).

Incredibile a dirsi, peró, nonostante l’asticella sia già molto alta, non è questo il prodotto audiovisivo legato al Wu-Tang più atteso dei prossimi mesi: la palma spetta decisamente a _Wu-Tang: an American Saga,_ una vera e propria serie tv che andrà in onda su Hulu (lo stesso canale che ha prodotto _The Handmaid’s Tale,_ per intenderci). Ambientata nella New York degli anni ’90, racconterà le origini del gruppo: RZA e soci contribuiranno al prodotto in veste di co-sceneggiatori e produttori, mentre non si sa ancora chi interpreterà i loro ruoli in età giovanile: non vediamo l’ora di scoprirlo.
---
layout: news
category: News
banner: "/assets/uploads/import.news/BeatZOnAir.jpg"
title: "Vinci un beat + video di Fritz Da Cat con il talent show radiofonico di Rete Tre"
excerpt: "Rete Tre, la radio pubblica a vocazione musicale della Svizzera italiana, propone un nuovo contest dedicato ai rapper nell’ambito del programma per musicisti emergenti Bandz on Air: il concorso è aperto anche agli mc italiani (l’essenziale ovviamente è che abbiate la possibilità di raggiungere Lugano, sede della radio, per partecipare alle registrazioni delle trasmissioni se passerete [&hellip"
quote: ""
description: "Rete Tre, la radio pubblica a vocazione musicale della Svizzera italiana, propone un nuovo contest dedicato ai rapper nell’ambito del programma per musicisti emergenti Bandz on Air: il concorso è aperto anche agli mc italiani (l’essenziale ovviamente è che abbiate la possibilità di raggiungere Lugano, sede della radio, per partecipare alle registrazioni delle trasmissioni se passerete [&hellip"
keywords: ""
date: 2014-09-03T00:00:00.000+01:00
author: "Marta Blumi Tripodi"
cover: "/assets/uploads/import.news/BeatZOnAir.jpg"
pagination:
  enabled: true

---

[](https://hotmc.com/wp-content/uploads/2014/09/BeatZOnAir.jpg)

Rete Tre, la radio pubblica a vocazione musicale della Svizzera italiana, propone un nuovo contest dedicato ai rapper nell’ambito del programma per musicisti emergenti Bandz on Air: il concorso è aperto anche agli mc italiani (l’essenziale ovviamente è che abbiate la possibilità di raggiungere Lugano, sede della radio, per partecipare alle registrazioni delle trasmissioni se passerete il turno).

Beatz on Air, questo il nome del programma, partirà proprio questo autunno: 16 concorrenti si sfideranno nell’arco di 10 puntate, con sfide sia di improvvisazione che di scrittura su basi edite e inedite (e quelle inedite saranno ad opera di due pesi massimi della scena, anche se per ora i nomi non sono ancora stati svelati). In giuria Esa, il giornalista musicale Luca Gricinella e il pubblico in sala, che farà da spartiacque nel caso i due giurati fossero in disaccordo. Il premio finale consiste nella produzione completa di un brano con Fritz Da Cat (videoclip incluso) che ospiterà nel suo studio il vincitore e curerà con lui la realizzazione del pezzo. Durante la finale, inoltre, Fritz si sostituirà al pubblico come membro della giuria per decretare il vincitore. Per partecipare basta registrare una strofa inedita sul beat fornito sulla pagina [www.rsi.ch/beatzonair](https://www.rsi.ch/beatzonair) e inviare il video alla mail beatzonair@rsi.ch.
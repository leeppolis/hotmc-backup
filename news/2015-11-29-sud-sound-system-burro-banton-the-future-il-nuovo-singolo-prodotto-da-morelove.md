---
layout: news
category: News
banner: "/assets/uploads/import.news/burro.jpg"
title: "Sud Sound System & Burro Banton “The Future” – il nuovo singolo prodotto da Morelove"
excerpt: "“The Future” è il nuovo singolo reggae targato Morelove Music in uscita il 20 ottobre su iTunes e i maggiori distributori digitali. Le voci protagoniste del brano sono un’inedita e inaspettata combination di artisti: sulla strumentale prodotta da PABLO MORELOVE si alternano infatti le voci dei SUD SOUND SYSTEM e quella dello storico dj di [&hellip"
quote: ""
description: "“The Future” è il nuovo singolo reggae targato Morelove Music in uscita il 20 ottobre su iTunes e i maggiori distributori digitali. Le voci protagoniste del brano sono un’inedita e inaspettata combination di artisti: sulla strumentale prodotta da PABLO MORELOVE si alternano infatti le voci dei SUD SOUND SYSTEM e quella dello storico dj di [&hellip"
keywords: ""
date: 2015-11-29T00:00:00.000+01:00
author: "Haile Anbessa"
cover: "/assets/uploads/import.news/burro.jpg"
pagination:
  enabled: true

---

[](https://hotmc.com/wp-content/uploads/2015/11/burro.jpg)  
“The Future” è il nuovo singolo reggae targato Morelove Music in uscita il 20 ottobre su iTunes e i maggiori distributori digitali.

Le voci protagoniste del brano sono un’inedita e inaspettata combination di artisti: sulla strumentale prodotta da PABLO MORELOVE si alternano infatti le voci dei SUD SOUND SYSTEM e quella dello storico dj di Kingston BURRO BANTON. Quest’ultimo, vera leggenda vivente della Jamaica nel mondo, è famoso per le sue hit divenute dei fondamentali dello stile Rub A Dub Dancehall. La strumentale del singolo gode della partecipazione come arrangiatore e musicista di Papa Leu e Bag A Riddim Band (band ufficiale dei Sud Sound System) insieme al maestro Alessandro Garofalo alle tastiere. Il brano dalle sonorità caraibico-salentine racconta quanto i giovani siano il nostro prezioso futuro, un bene prezioso da tutelare con cultura, coscienza, sana solidarietà con pari diritti per tutti.

Il singolo anticipa la prossima compilation di Morelove “MUSIC & AID FRIENDS”, per la raccolta fondi Art is Difference – Reggae for Autism (qui maggiori info: http://www.morelovemusic.it/art.html). Tutti i ricavati del brano e della compilation verranno infatti devoluti ad associazioni che si occupano di autismo.

In un momento in cui il reggae italiano sta avendo più successo all’estero che nella nostra nazione, Morelove Music si propone come una realtà nuova e fresca, capace di unire talenti italiani ai mostri sacri della musica reggae jamaicana, passando per l’Inghilterra e tutte le nazioni europee dove il reggae è ormai considerato un genere mainstream. Morelove Music è una vera e propria factory composta da produttori, dj, mc’s e una live band.
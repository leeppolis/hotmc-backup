---
layout: news
category: News
banner: "/assets/uploads/import.news/a_tribe_called_quest_by_soulmicrophonist-d57ejxg.jpg"
title: "E’ ufficiale, uscirà un ultimo album degli ATCQ (con Phife Dawg)"
excerpt: "L’annuncio è arrivato tramite un post di Facebook di Q-Tip, stile letterina scritta a mano, che potete vedere anche qui sotto. E se da una parte farà felici tutti i fan degli A Tribe Called Quest, dall’altra è accompagnato anche da un po’ di amarezza, perché stavolta si tratta inequivocabilmente dell’ultimo album degli ATCQ: non [&hellip"
quote: ""
description: "L’annuncio è arrivato tramite un post di Facebook di Q-Tip, stile letterina scritta a mano, che potete vedere anche qui sotto. E se da una parte farà felici tutti i fan degli A Tribe Called Quest, dall’altra è accompagnato anche da un po’ di amarezza, perché stavolta si tratta inequivocabilmente dell’ultimo album degli ATCQ: non [&hellip"
keywords: ""
date: 2016-10-28T00:00:00.000+01:00
author: "Marta Blumi Tripodi"
cover: "/assets/uploads/import.news/a_tribe_called_quest_by_soulmicrophonist-d57ejxg.jpg"
pagination:
  enabled: true

---

L’annuncio è arrivato tramite un post di Facebook di Q-Tip, stile letterina scritta a mano, che potete vedere anche qui sotto. E se da una parte farà felici tutti i fan degli A Tribe Called Quest, dall’altra è accompagnato anche da un po’ di amarezza, perché stavolta si tratta inequivocabilmente dell’ultimo album degli ATCQ: non ce ne sarà un altro. La buona notizia, però, è che il compianto Phife Dawg ha avuto il tempo di partecipare alle registrazioni. Vi traduciamo integralmente il post:

_A tutte le persone del mondo, spero che questa lettera vi trovi sani e salvi, senza neanche un graffio!_

_L’anno scorso in questo periodo io, Jarobi, Ali e Phife abbiamo avuto il grandissimo piacere di esibirci al Tonight Show. Era la nostra prima performance televisiva in 18 anni. L’energia che abbiamo respirato quella notte non l’avevamo sperimentata da un bel po’ di tempo su un palco!_

_Era la notte dell’assalto a Parigi… il 13 novembre, un venerdì… Una notte molto calda per quella stagione, a New York…_

_Quando abbiamo lasciato l’edificio ho sentito il bisogno che tornassimo tutti insieme in studio e cominciassimo a combinare qualcosa! E COSI’ ABBIAMO FATTO!_

_Il disco stava venendo molto bene e come dovreste sapere il nostro fratello, che DIO POSSA ACCOGLIERE LA SUA ANIMA, è scomparso il 22 marzo. Ma ci ha lasciato le fondamenta di quello che avremmo dovuto fare._

_Perciò ci siamo rimessi insieme, anche con Busta e Cons, e abbiamo completato quello che sarà l’ultimo album degli A TRIBE CALLED QUEST!_

_No, non sarà pieno di barre di Phife… è davvero così puro, non calpestiamo la purezza!_

_E l’11 novembre completeremo il nostro percorso alla ricerca del ritmo… Unitevi a noi!_
---
layout: news
category: News
banner: "/assets/uploads/import.news/esd__senza_zucchero_cover.jpg___th_320_0.jpg"
title: "Esdì – Senza zucchero: video"
excerpt: "Il rapper romano Esdì, membro dell’etichetta Ai Town e nome attivissimo nel sottobosco dell’underground capitolino, sta per tornare con un nuovo album. Il progetto si intitola Bianca ed è anticipato da Senza zucchero, primo singolo estratto dal progetto. Una scelta piuttosto coraggiosa come singolo di lancio: Senza zucchero non è un brano facile, leggero o [&hellip"
quote: ""
description: "Il rapper romano Esdì, membro dell’etichetta Ai Town e nome attivissimo nel sottobosco dell’underground capitolino, sta per tornare con un nuovo album. Il progetto si intitola Bianca ed è anticipato da Senza zucchero, primo singolo estratto dal progetto. Una scelta piuttosto coraggiosa come singolo di lancio: Senza zucchero non è un brano facile, leggero o [&hellip"
keywords: ""
date: 2018-04-11T00:00:00.000+01:00
author: "Riccardo Primavera"
cover: "/assets/uploads/import.news/esd__senza_zucchero_cover.jpg___th_320_0.jpg"
pagination:
  enabled: true

---

Il rapper romano **Esdì**, membro dell’etichetta **Ai Town** e nome attivissimo nel sottobosco dell’underground capitolino, sta per tornare con un nuovo album. Il progetto si intitola **Bianca** ed è anticipato da _Senza zucchero_, primo singolo estratto dal progetto. Una scelta piuttosto coraggiosa come singolo di lancio: Senza zucchero non è un brano facile, leggero o incredibilmente orecchiabile. Tutt’altro.  
Il testo di Esdì è diretto, d’impatto, piuttosto crudo a tratti, nonostante l’oggetto trattato. Il ritornello, sebbene all’apparenza possa sembrare leggero, è metafora di una pesantezza che attanaglia l’intera canzone – merito anche della produzione di **MVRK LNDRS**.  
La ciliegina sulla torta è il video, tanto affascinante quanto inquietante nel suo essere minimal. Il contrasto tra bianco e rosso incarna alla perfezione l’antitesi tra l’essenza dell’amore e il modo in cui Esdì lo racconta, essenza colta in maniera impeccabile dal regista **Matteo Montagna** per **Alternative Prod**.
---
layout: news
category: News
banner: "/assets/uploads/import.news/gli-exxtra.jpg"
title: "Amici e i rapper raccomandati: continuano le polemiche da reality"
excerpt: "Di solito tendiamo a non occuparci di talent, reality e affini, ma questa volta facciamo un’eccezione giusto per dovere di cronaca. I fatti: Amici di Maria De Filippi quest’anno schiera in campo gli Exxtra, un gruppo rap agli esordi. Durante l’ultima puntata il gruppo si sfida con Denny La Home, già spalla di Fedez con [&hellip"
quote: ""
description: "Di solito tendiamo a non occuparci di talent, reality e affini, ma questa volta facciamo un’eccezione giusto per dovere di cronaca. I fatti: Amici di Maria De Filippi quest’anno schiera in campo gli Exxtra, un gruppo rap agli esordi. Durante l’ultima puntata il gruppo si sfida con Denny La Home, già spalla di Fedez con [&hellip"
keywords: ""
date: 2014-01-21T00:00:00.000+01:00
author: "Marta Blumi Tripodi"
cover: "/assets/uploads/import.news/gli-exxtra.jpg"
pagination:
  enabled: true

---

[](https://hotmc.com/amici-e-i-rapper-raccomandati-continuano-le-polemiche-da-reality/gli-exxtra/)

Di solito tendiamo a non occuparci di talent, reality e affini, ma questa volta facciamo un’eccezione giusto per dovere di cronaca. I fatti: Amici di Maria De Filippi quest’anno schiera in campo gli Exxtra, un gruppo rap agli esordi. Durante l’ultima puntata il gruppo si sfida con Denny La Home, già spalla di Fedez con all’attivo ha diversi featuring importanti. Giudice della sfida, Masta Five, che deve decidere chi eliminare definitivamente. Succede che Masta scelga di premiare Denny La Home, in quanto gli appare più bravo e navigato: si scatena il delirio. Gli Exxtra lo accusano di averlo scelto solo perché “Lui fa le doppie a Fedez, e leccando il culo si arriva lontano”, e se ne vanno tra mille polemiche e tra le proteste di parte del pubblico. Ricordiamo che Fedez e J Ax hanno appena fondato un’etichetta insieme, e che già da un po’ gira la leggenda metropolitana secondo cui Moreno, vincitore dell’anno scorso, sia stato portato in trasmissione su segnalazione proprio di J Ax, come raccontava la stessa De Filippi in un’intervista. Insomma, a un primo esame le affinità tra i due casi sembrerebbero parecchie.

La storia però non finisce qui, perché Gali Foh dei Troupe D’Elite, gruppo che avrebbe dovuto partecipare ad Amici di Maria (ma che, stando alle dichiarazioni dei diretti interessati, avrebbe rinunciato “[**Per motivi di swag**](https://www.facebook.com/GHALIFOHofficial/posts/637190823004553?stream%5Fref=10 "https://www.facebook.com/GHALIFOHofficial/posts/637190823004553?stream_ref=10")“), ha pubblicato su Facebook un lungo commento sulla vicenda:

_“_ _AMICI DI MARIA 13 SARà FORSE L’ENNESIMA BRAVATA PILOTATA ITALIANA?_

_Ho avuto l’occasione di vedere la puntata di ieri di [#Amici13](https://www.facebook.com/hashtag/amici13)._  
_è giusto che la gente sappia un po’ come vanno le cose…_

_Ancora prima che incominciasse il programma io, come molta altra gente del giro e non, sapevamo e sappiamo tutt’ora che Denny sarebbe entrato e spinto ALMENO fino alla fine del programma sotto l’ala di 2 o 3 nomi._

_A me sincero fraga un cazzo che gli Exxtra ci hanno fatto un dissing e parlo easy._

_Ieri andarono in sfida con Denny e vennero eliminati dal programma lasciandogli il banco. Un 30enne che nella sua vita è stato più in studi di tattoo a tatuarsi minchiate che in studio a registrare, 10 anni di rap, 1 solo mixtape, doppie qua e la, un parassita che quando ho chiuso con Fedez faceva i salti di gioia con la lingua a rotolone Regina, un evidente Pedale che interrompe in Politica Style il percorso a dei giovani ragazzi che si stavano sbattendo davvero._ 

_Cara Maria io ti voglio bene èh, ti seguo da quando ero davvero un nano.. Ma scusami, con tutto il rispetto, che messaggio potrebbe mandarti un ragazzo di 30 anni che aggredisce picchiando e mordendo le donne ?_ 

_Poor Italy._

_Bellaaaaaaaaaaaaa”_

Naturalmente non ci è dato di sapere se ci sia del vero o no, però è interessante registrare anche il commento dello stesso Masta Five, anche questo pubblicato su Facebook:

_“Sta cosa di continuare ad insultare gli Exxtra è fuori luogo, ma uno che viene eliminato che reazione pretendete che abbia? I ragazzi possono avere avuto tutte le difficoltà di questo mondo, ma io ho votato quello che ha fatto meglio._  
_Poi non sto qua a criticare chi la pensa diversamente, ma sicuramente …la protesta che hanno fatto i ragazzi secondo me è giusta._

_In una sfida tra “sconosciuti\\esordienti” mettere uno che lo fa di mestiere piu o meno amatoriale ma palesemente “con esperienza” è una scelta della produzione che non condivido._

_Non è sputare nel piatto in cui mangio e tanto meno per rabbonirmi le critiche, è la verità._

_Io non ho votato gli extra perchè non li ho reputati più bravi di Danny._  
_Se non l’ho detto in trasmissione è perchè non sono di pietra, ero preso male per aver aver eliminato persone che conosco di persona, ma dovevo essere obbiettivo._

_Sulla cosa non aggiungerò altro”._

Morale della favola: chi vuole partecipare a questo tipo di concorso deve avere bene in mente le regole del gioco. E se le regole non stanno bene a qualcuno, ci sono sempre le jam e i contest di freestyle, dove è sufficiente dimostrare di saper fare un culo a capanna all’avversario per ottenere il riconoscimento del proprio talento.
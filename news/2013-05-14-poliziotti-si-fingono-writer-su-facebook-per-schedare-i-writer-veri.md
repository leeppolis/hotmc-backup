---
layout: news
category: News
banner: "/assets/uploads/import.news/writer.jpg"
title: "Poliziotti si fingono writer su Facebook per schedare i writer veri"
excerpt: "Una doverosa segnalazione ai writer italiani, soprattutto a quelli che dipingono in Lombardia: è di oggi la notizia che polizia e carabinieri di Pavia hanno fatto scattare una massiccia operazione anti-writer con 23 denunciati e numerose perquisizioni casa per casa. L’aspetto preoccupante della questione è più che altro il metodo con cui le prove sono [&hellip"
quote: ""
description: "Una doverosa segnalazione ai writer italiani, soprattutto a quelli che dipingono in Lombardia: è di oggi la notizia che polizia e carabinieri di Pavia hanno fatto scattare una massiccia operazione anti-writer con 23 denunciati e numerose perquisizioni casa per casa. L’aspetto preoccupante della questione è più che altro il metodo con cui le prove sono [&hellip"
keywords: ""
date: 2013-05-14T00:00:00.000+01:00
author: "Marta Blumi Tripodi"
cover: "/assets/uploads/import.news/writer.jpg"
pagination:
  enabled: true

---

Una doverosa segnalazione ai writer italiani, soprattutto a quelli che dipingono in Lombardia: è di oggi la notizia che polizia e carabinieri di Pavia hanno fatto scattare una massiccia operazione anti-writer con 23 denunciati e numerose perquisizioni casa per casa. L’aspetto preoccupante della questione è più che altro il metodo con cui le prove sono state raccolte: diversi agenti, infatti, si sono finti writer (o ammiratori del writing) su Facebook, richiedendo l’amicizia ai sospettati e raccogliendo così prove, dichiarazioni spontanee e fotografie che verranno usate contro di loro durante i processi a carico (tutti per semplice danneggiamento, per fortuna, perché a Milano, ad esempio, si è deciso di aggiungere anche l’associazione a delinquere ai capi di imputazione di alcuni writer, in quanto le crew sarebbero chiaramente degli squadroni organizzati con finalità criminali).

La morale della favola, insomma, è semplice: evitate di accettare l’amicizia di sconosciuti, tenete le vostre bacheche private e, se proprio volete postare le foto dei vostri pezzi, fatelo su gruppi e fan page gestite da terzi, che sono un po’ più difficili da ricollegare direttamente a voi. Un po’ di buonsenso ogni tanto non guasta. Più info sulla vicenda di Pavia nell’articolo del [**Corriere**](http://milano.corriere.it/milano/notizie/cronaca/13%5Fmaggio%5F14/writer-scoperti-facebook-pavia-agenti-infiltrati-2121127967825.shtml "http://milano.corriere.it/milano/notizie/cronaca/13_maggio_14/writer-scoperti-facebook-pavia-agenti-infiltrati-2121127967825.shtml").
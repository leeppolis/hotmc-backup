---
layout: news
category: News
banner: "/assets/uploads/import.news/unnamed-1.jpg"
title: "My Shelter – il nuovo album di Junior V"
excerpt: "“My Shelter” è il nuovo album di JUNIOR V, disponibile da venerdi’ 2 marzo su Spotify, iTunes e tutte le principali piattaforme streaming per Soulmatical. JUNIOR V, classe ’98, è un cantante, strumentista e compositore pugliese con all’attivo un album d’esordio, “Running on Jah Way”, pubblicato nel 2016, con sonorità che spaziano dal roots reggae [&hellip"
quote: ""
description: "“My Shelter” è il nuovo album di JUNIOR V, disponibile da venerdi’ 2 marzo su Spotify, iTunes e tutte le principali piattaforme streaming per Soulmatical. JUNIOR V, classe ’98, è un cantante, strumentista e compositore pugliese con all’attivo un album d’esordio, “Running on Jah Way”, pubblicato nel 2016, con sonorità che spaziano dal roots reggae [&hellip"
keywords: ""
date: 2018-03-07T00:00:00.000+01:00
author: "Haile Anbessa"
cover: "/assets/uploads/import.news/unnamed-1.jpg"
pagination:
  enabled: true

---

“My Shelter” è il nuovo album di JUNIOR V, disponibile da venerdi’ 2 marzo su Spotify, iTunes e tutte le principali piattaforme streaming per Soulmatical.

JUNIOR V, classe ’98, è un cantante, strumentista e compositore pugliese con all’attivo un album d’esordio, “Running on Jah Way”, pubblicato nel 2016, con sonorità che spaziano dal roots reggae allo ska, e un Ep, “Stop Discrimination”, realizzato insieme alla cantante italo-africana Sista Awa: un lavoro di 4 tracce che vede la partecipazione del leggendario rapper americano M-1 dei Dead Prez nel brano “Olive Wood”. Prodotto da Bonnot, l’ep è stato masterizzato da Chris Athens (che ha collaborato con RunDmc, Method Man, Damian Marley, Nas e molti altri) e ha portato il giovane artista ad esibirsi su palchi importanti come quello del One Love Festival e all’interno di due venue molto prestigiose: il Brixton Jamm e l’Hootananny.

Nel 2017 Junior V ha vinto il concorso organizzato da Soul Sound, progetto rivolto ai giovani talenti pugliesi finanziato dal Dipartimento della Gioventù e del Servizio Civile Nazionale, per la realizzazione di un album con l’etichetta pugliese Soulmatical.

“My Shelter” è il nuovo album, una raccolta di undici tracce cantate in italiano e inglese che raccontano il percorso di crescita di Junior V, in un viaggio figurato lungo i contorni della chitarra rappresentata dal concept grafico del disco. In questo cammino, già iniziato con il precedente lavoro “ Running On Jah Way”, l’obiettivo è raggiungere la casa sull’albero, un rifugio sicuro. Il percorso è a ritroso, gli ultimi brani parlano dell’inizio di Junior V lungo un sentiero predefinito, seguito da un momento di “dubbio” sulla strada da intraprendere, per arrivare al vero e proprio cambiamento che si trova nei primi brani del disco. Le sonorità dell’album confermano questo percorso dove le sue origini, quindi reggae, folk e blues, si fondono a suoni e melodie molto più pop e moderne.

Tracklist:  
01) My Shelter  
02) I’ll be there forever  
03) Alta marea  
04) Horizon over me  
05) Lapilli  
06) Lost in you  
07) Change your string  
08) Nessun sentimento  
09) Lonely days  
10) Il Temporale  
11) Climbing home
---
layout: news
category: News
banner: "/assets/uploads/import.news/maxresdefault-1-640x640.jpg"
title: "Grammy Awards 2019: tutti i vincitori per le categorie rap, R’n’B e Urban"
excerpt: "Archiviata l’esperienza di Sanremo 2019, è già tempo di Grammy Awards. La cerimonia di premiazione si è svolta la notte scorsa a Los Angeles, presentata da una Alicia Keys in gran forma, e come ogni anno è stata una dura lotta tra le due anime dell’America più profonda, quella country e quella urban. Si può [&hellip"
quote: ""
description: "Archiviata l’esperienza di Sanremo 2019, è già tempo di Grammy Awards. La cerimonia di premiazione si è svolta la notte scorsa a Los Angeles, presentata da una Alicia Keys in gran forma, e come ogni anno è stata una dura lotta tra le due anime dell’America più profonda, quella country e quella urban. Si può [&hellip"
keywords: ""
date: 2019-02-11T00:00:00.000+01:00
author: "Marta Blumi Tripodi"
cover: "/assets/uploads/import.news/maxresdefault-1-640x640.jpg"
pagination:
  enabled: true

---

Archiviata l’esperienza di Sanremo 2019, è già tempo di Grammy Awards. La cerimonia di premiazione si è svolta la notte scorsa a Los Angeles, presentata da una Alicia Keys in gran forma, e come ogni anno è stata una dura lotta tra le due anime dell’America più profonda, quella country e quella urban. Si può dire che questa volta lo scontro sia finito in parità: il maggior numero di Grammy assegnati sono stati a un’artista country, Kacey Musgrave, e a un artista black, Childish Gambino. Entrambi si aggiudicano quattro statuette a testa, tra cui due delle più importanti (nel caso di Bino, Disco dell’Anno e Canzone dell’Anno, entrambi per la clamorosa _This is America_). Peraltro, c’è un record nei record: Childish Gambino è infatti il primo artista hip hop ad aggiudicarsi il premio per la Canzone dell’Anno.

Da segnalare anche l’ottimo exploit di H.E.R. in ambito R’n’B (due Grammy), la poca ciccia di Drake (un solo premio), la storica svolta femminista della categoria Miglior Album Rap, che per la prima volta vede vincere una donna (Cardi B), l’onnipresenza di Kendrick Lamar (che nonostante non abbia un album fuori vince comunque due statuette per la colonna sonora di _Black Panther_) e il contentino ai coniugi Beyoncé e Jay-Z, che con l’album a firma The Carters vincono quantomeno nella categoria Miglior Album di Urban Contemporaneo. Ecco la lista completa di tutti i vincitori in ambito urban, black e rap.

DISCO DELL’ANNO: Childish Gambino – This is America

CANZONE DELL’ANNO: Childish Gambino – This is America

MIGLIOR PERFORMANCE R&B: H.E.R. ft Daniel Caesar – Best part

MIGLIOR PERFORMANCE DI R&B TRADIZIONALE: Leon Bridges – Bet ain’t worth the hand/PJ Morton ft. Yebba – How deep is your love

MIGLIOR CANZONE R&B: Ella Mai – Boo’d up

MIGLIOR ALBUM DI URBAN CONTEMPORANEO: The Carters – Everything is love

MIGLIOR ALBUM R&B: H.E.R. – H.E.R.

MIGLIOR PERFORMANCE RAP: Kendrick Lamar, Jay Rock, Future & James Blake – King’s dead/Anderson.Paak – Bubblin’

MIGLIOR PERFORMANCE RAP/CANTATA: Childish Gambino – This is America

MIGLIOR CANZONE RAP: Drake – God’s plan

MIGLIOR ALBUM RAP: Cardi B – Invasion of Privacy

MIGLIOR ALBUM DI BLUES CONTEMPORANEO: Fantastic Negrito – Please don’t be dead

MIGLIOR ALBUM REGGAE: Sting & Shaggy – 44/876

MIGLIOR COLONNA SONORA: AA VV – Black Panther O.S.T.

PRODUTTORE DELL’ANNO: Pharrell Williams

MIGLIOR VIDEO MUSICALE: Childish Gambino – This is America

MIGLIOR FILM MUSICALE: Quincy Jones – Quincy
---
layout: news
category: News
banner: "/assets/uploads/import.news/sfera-640x640.jpg"
title: "Sfera Ebbasta: il nuovo album (prodotto da Charlie Charles) uscirà per Def Jam/Universal"
excerpt: "L’annuncio è arrivato qualche ora fa via Twitter (vedi sotto) anche se tra i beninformati l’indiscrezione circolava già da qualche mese: è ufficiale, il nuovo album di Sfera Ebbasta uscirà per Universal Music e anche lui sotto etichetta Def Jam, come capitò per quello di Gué Pequeno qualche mese fa. Ai tempi si parlò di [&hellip"
quote: ""
description: "L’annuncio è arrivato qualche ora fa via Twitter (vedi sotto) anche se tra i beninformati l’indiscrezione circolava già da qualche mese: è ufficiale, il nuovo album di Sfera Ebbasta uscirà per Universal Music e anche lui sotto etichetta Def Jam, come capitò per quello di Gué Pequeno qualche mese fa. Ai tempi si parlò di [&hellip"
keywords: ""
date: 2016-07-28T00:00:00.000+01:00
author: "Marta Blumi Tripodi"
cover: "/assets/uploads/import.news/sfera-640x640.jpg"
pagination:
  enabled: true

---

L’annuncio è arrivato qualche ora fa via Twitter (vedi sotto) anche se tra i beninformati l’indiscrezione circolava già da qualche mese: è ufficiale, il nuovo album di Sfera Ebbasta uscirà per Universal Music e anche lui sotto etichetta Def Jam, come capitò per quello di Gué Pequeno [**qualche mese fa**](https://hotmc.com/gue-pequeno-firma-con-def-jam-cosa-vuol-dire-nella-pratica/). Ai tempi si parlò di un evento unico, prestigioso e difficilmente ripetibile, e fu sottolineato che Def Jam non avrebbe aperto un dipartimento italiano (come invece ad esempio è successo in Francia): è quindi probabile che anche in questo caso si ripeta la stessa formula di collaborazione una tantum tra la storica etichetta USA, già parte del gruppo Universal, e la major italiana, e che il prodotto sarà lavorato interamente da un team italiano e poi “benedetto” dalla label americana – ma prima di dirlo per certo aspettiamo il comunicato stampa ufficiale.

L’album sarà prodotto interamente da Charlie Charles, storico socio di Sfera: non c’è ancora una data di uscita, ovviamente, ma è probabile che anche questa venga rivelata al più presto. Congratulazioni a entrambi!

**#AGGIORNAMENTO:** Il comunicato stampa ufficiale di Universal conferma che l’album, intitolato semplicemente _Sfera Ebbasta_, sarà fuori il 9 settembre. Sembra inoltre confermare che la collaborazione con Universal/Def Jam non segna la sua uscita dal roster di Roccia Music: citiamo dal testo, “Sfera Ebbasta e Charlie Charles dal 2015 fanno parte del roster artistico di Roccia Music, la factory indipendente specializzata in musica rap fondata da Marracash insieme al noto produttore Shablo”.
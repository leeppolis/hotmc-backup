---
layout: news
category: News
banner: "/assets/uploads/import.news/BORSALINO-grafica-singolo-640x640.jpg"
title: "“Borsalino”, il leggendario cappello senza tempo diventa un videoclip"
excerpt: "“Borsalino” è il titolo del nuovo singolo e videoclip del musicista romano Ras Mat-I, disponibile da martedì 20 ottobre in tutte le piattaforme digitali. Ras Mat-I, nome d’arte di Matteo Rocca, ha così dedicato una canzone al leggendario cappello, coniugando queste sue passioni: il mondo musicale e l’estetica del cappello “Borsalino”. Ma perché dedicare una canzone a un cappello? Partiamo dal presupposto che non [&hellip"
quote: ""
description: "“Borsalino” è il titolo del nuovo singolo e videoclip del musicista romano Ras Mat-I, disponibile da martedì 20 ottobre in tutte le piattaforme digitali. Ras Mat-I, nome d’arte di Matteo Rocca, ha così dedicato una canzone al leggendario cappello, coniugando queste sue passioni: il mondo musicale e l’estetica del cappello “Borsalino”. Ma perché dedicare una canzone a un cappello? Partiamo dal presupposto che non [&hellip"
keywords: ""
date: 2020-10-20T00:00:00.000+01:00
author: "Haile Anbessa"
cover: "/assets/uploads/import.news/BORSALINO-grafica-singolo-640x640.jpg"
pagination:
  enabled: true

---

“**Borsalino**” è il titolo del nuovo **singolo** e **videoclip** del musicista romano **Ras Mat-I**, disponibile da martedì 20 ottobre in tutte le piattaforme digitali. Ras Mat-I, nome d’arte di Matteo Rocca, ha così **dedicato una canzone al leggendario cappello**, coniugando queste sue passioni: il **mondo musicale** e l’**estetica** del cappello “Borsalino”.

Ma perché dedicare una canzone a un cappello? Partiamo dal presupposto che non si tratta solo di un cappello, -spiega l’artista- “Borsalino” è un **mito internazionale senza tempo che negli anni è stato associato alle star della musica e del cinema** come Frank Sinatra o l’Indiana Jones interpretato da Harrison Ford, in varie forme e di vari brand come anche quello dei Blues Brothers o di Michael Jackson. Questo cappello, che non può fare a meno di indossare durante i suoi concerti, è un **concentrato di stile e raffinatezza**, ma, anche un **simbolo di appartenenza**. Non importa se sei un rocker o un rapper, se sei nato a fine ‘800 o vivi negli Anni ’00, è come se chiunque entri in contatto con il mondo “Borsalino” faccia tacitamente parte di una sorta di **setta dell’eleganza**.

L’atmosfera musicale riporta ai **suoni latini e caraibici** che attraverso il **reggaeton** tanto accompagnano questo periodo musicale insieme ai **suoni** **trap**, ma con quel tocco estetico “all’italiana” che infine rende unico questo prodotto e ne caratterizza il fascino. Nel testo come nella musica, racconto le gesta del cappello con uno spirito leggero e allegro. Tra i **ritmi sincopati del reggaeton** e della **dancehall** accompagno l’ascoltatore in un mondo colorato e fantasioso. La **produzione di Raina** (**Villa Ada Posse**) e **Boot** **Loop** si sposa con le strofe e i ritornelli per tutta la durata della canzone. Ad accompagnare il singolo c’è anche il **videoclip realizzato da Maleta Production**, dove il protagonista interpretato proprio da Ras Mat-I, simboleggia un ragazzo “normale”. Ma ecco che nel momento in cui indossa il suo cappello viene trasportato in un mondo nuovo, fatto di tutto ciò che più riesce a trovare spazio nell’immaginazione e fin dove la musica riesce a portare. Coreografie e ballerini, auto vintage e tutti gli ingredienti per festeggiare ed esaltare questa leggenda di stile ed eleganza.
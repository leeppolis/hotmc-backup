---
layout: news
category: News
banner: "/assets/uploads/import.news/train.jpg"
title: "Train To Roots – Declaration n. 6"
excerpt: "È ora disponibile Declaration N° 6, sesto ed attesissimo nuovo album dei Train To Roots, la band sarda che negli ultimi anni si è imposta sulla scena reggae internazionale con produzioni e performance live che hanno impressionato pubblico e addetti al settore. Anticipato dall’uscita di Move It, un singolo in pieno original 80’s dancehall style che nei primi [&hellip"
quote: ""
description: "È ora disponibile Declaration N° 6, sesto ed attesissimo nuovo album dei Train To Roots, la band sarda che negli ultimi anni si è imposta sulla scena reggae internazionale con produzioni e performance live che hanno impressionato pubblico e addetti al settore. Anticipato dall’uscita di Move It, un singolo in pieno original 80’s dancehall style che nei primi [&hellip"
keywords: ""
date: 2017-11-10T00:00:00.000+01:00
author: "Haile Anbessa"
cover: "/assets/uploads/import.news/train.jpg"
pagination:
  enabled: true

---

È ora disponibile _**Declaration N° 6**_, sesto ed attesissimo nuovo album dei **Train To Roots**, la band sarda che negli ultimi anni si è imposta sulla scena reggae internazionale con produzioni e performance live che hanno impressionato pubblico e addetti al settore.

Anticipato dall’uscita di _Move It_, un singolo in pieno original 80’s dancehall style che nei primi due mesi ha superato le centomila visualizzazioni tra YouTube e social, _Declaration N° 6_ è invece un album molto incentrato sul roots rock reggae e tratta tematiche quali il crescente razzismo degli stati europei come reazione al fenomeno della migrazione di massa fino a temi di accrescimento spirituale e di consapevolezza del proprio ruolo di contrapposizione ad una società molto più estetica che etica.

Undici tracce inedite arricchite dalla preziosa partecipazione di **Bunna**, leader e voce degli Africa Unite, storica reggae band italiana e di **Eugenio Finardi**, cantautore milanese pietra miliare della scena rock sperimentale e progressiva negli anni ‘70 che ha cantato, traducendoli in italiano, alcuni versi di una celebre canzone di protesta della tradizione sarda, _Procurare e moderare_.

_Declaration N° 6_ esce in Italia per INRI ed è distribuito globalmente da VPAL, parte dell’etichetta reggae più importante del mondo, VP Records.
---
layout: news
category: News
banner: "/assets/uploads/import.news/missantropa.jpg"
title: "Elfa – Missantropa"
excerpt: "  La vecchia signora continua a colpire! Questa volta ci siamo imbattuti in un nome dell’underground taurinense, classe 83: Elfa! La rapper milita tra le fila hip hop da diverso tempo e ha da poco pubblicato un disco intitolato Missantropa. Un disco di 10 pezzi, mixato e masterizzato da Dr Sound Studio e Masta Five, [&hellip"
quote: ""
description: "  La vecchia signora continua a colpire! Questa volta ci siamo imbattuti in un nome dell’underground taurinense, classe 83: Elfa! La rapper milita tra le fila hip hop da diverso tempo e ha da poco pubblicato un disco intitolato Missantropa. Un disco di 10 pezzi, mixato e masterizzato da Dr Sound Studio e Masta Five, [&hellip"
keywords: ""
date: 2012-05-19T00:00:00.000+01:00
author: "VIKY"
cover: "/assets/uploads/import.news/missantropa.jpg"
pagination:
  enabled: true

---

La vecchia signora continua a colpire! Questa volta ci siamo imbattuti in un nome dell’underground taurinense, classe 83: **Elfa**! La rapper milita tra le fila hip hop da diverso tempo e ha da poco pubblicato un disco intitolato **Missantropa**. Un disco di 10 pezzi, mixato e masterizzato da Dr Sound Studio e Masta Five, produzioni di Obie, K9, Reno e scratch di dj Dekon.

Il disco è impreziosito da diversi featuring Strike the Head, Nadya & Afro. Le sonorità che fanno da sfondo a questo disco sono prettamente oldies, pieno di quel suono facilmente riconoscibile, contraddistinto dall’originalità degli scratch che rendono il lavoro interessante.

Elfa ha la capacità di sparare rime con una tale velocità da fare invidia persino ai maschietti; giochi di parole, concetti beffardi e taglienti sono presenti nel disco; una sorta di sfogo, teatro di un vissuto, di un mondo che vive di finzione e falsità, di donnine lobotomizzate, di un’ umanità figlia del tubo catodico, dove il crimine non paga e piuttosto viene ridotto ai minimi termini per essere spettacolarizzato. Uno sguardo al mondo dal quale l’mc vuole disconnettersi e rimanere anonima, affrontando con grande maestria e abilità linguistica i testi; esempio lampante “Kamasutra verbale”, una Tune puntigliosa e diretta che a mio parere esprime in toto le doti da cerimoniere della signorina in questione.

Consiglio l’ascolto della track “Notte” ,(That’s hip hop!!), feat Nadya & Afro, una song che è un melange di voci e lingue total black che vi piacerà!!

Questo disco è un buon prodotto, direi ben fatto a livello di suono, molto curato, pulito e ricercato, volto per passione di farlo; unica pecca che trovo è che spesso la rappata veloce non sempre è di facile comprensione, quindi richiede più ascolti, ma ciò non non toglie nulla al disco..

Missantropa direi proprio che è un lavoro da considerare; è bene che artisti come Elfa vengano riconosciuti come alternativa valida a nomi già presenti sulla scena! Voce alle Signore!!! Yep!!

Ecco la track list e buon ascolto a tutti.

1 INTRO -FRAMMENTI (prod. by K9)

2 TRA ME E ME – (prod. by K9)

3 FALSI SHOW – ( prod by K9)

4 DISCONNESSA scratch by Dj Dekon ( prod. Obie)

5 UN SOGNO DENTRO UN SOGNO (prod by K9)

6 KAMASUTRA VERBALE scratch by Dekon

7 INTERLUDIO – RINTOCCHI feat Stike the Head ( prod. By K9)

8 NOTTE feat Nadya e Afro (prod by K9)

9 MISSANTROPA (prod by Reno)

10 OUTRO – L’IMMENSO by Dj Dekon (prod by Obie)

\[youtube\]http://www.youtube.com/watch?v=4L\_cp3zKxkQ\[/youtube\]
---
layout: news
category: News
banner: "/assets/uploads/import.news/Nitro-foto-di-Mattia-Guolo-WEB-1024x1536.jpg"
title: "Nitro – Ho fatto bene: video"
excerpt: "Il terzo video estratto da No Comment di Nitro, dopo Buio Omega e Infamity Show, è Ho Fatto Bene. L’album dell’artista Machete, certificato disco d’oro e protagonista di un tour partito di recente, arricchisce il proprio immaginario video con una clip curatissima; ennesima riprova dell’attenzione che Nitro ripone anche in questa componente, coadiuvato in questo [&hellip"
quote: ""
description: "Il terzo video estratto da No Comment di Nitro, dopo Buio Omega e Infamity Show, è Ho Fatto Bene. L’album dell’artista Machete, certificato disco d’oro e protagonista di un tour partito di recente, arricchisce il proprio immaginario video con una clip curatissima; ennesima riprova dell’attenzione che Nitro ripone anche in questa componente, coadiuvato in questo [&hellip"
keywords: ""
date: 2018-04-11T00:00:00.000+01:00
author: "Riccardo Primavera"
cover: "/assets/uploads/import.news/Nitro-foto-di-Mattia-Guolo-WEB-1024x1536.jpg"
pagination:
  enabled: true

---

Il terzo video estratto da **No Comment** di **Nitro**, dopo _Buio Omega_ e _Infamity Show_, è _Ho Fatto Bene_. L’album dell’artista **Machete**, certificato disco d’oro e protagonista di un tour partito di recente, arricchisce il proprio immaginario video con una clip curatissima; ennesima riprova dell’attenzione che Nitro ripone anche in questa componente, coadiuvato in questo caso dalla regia di **Alessandra Alfieri**. In uno scenario distopico e quasi cyberpunk, in grado di ricordare un po’ Ghost In The Shell e un po’ Blade Runner, il rapper vive in una realtà nella quale artisti e intrattenitori si esibiscono a comando degli spettatori, rinchiusi in teche come animali in gabbia. Un’acuta metafora dell’estrema vetrinizzazione della quale la società moderna è protagonista, nonchè un monito ad un futuro meno improbabile di quanto si possa pensare.  
Ho fatto bene è uno dei brani più maturi di No Comment, un’analisi realistica e serena del percorso del giovane rapper, molto più adulto – nei propri versi – di moltissimi coetanei anagraficamente più avanti. Le atmosfere del brano vengono poi esaltate dalla produzione di **Zef**, dal tocco leggero ma evocativo.
---
layout: news
category: News
banner: "/assets/uploads/import.news/jovanotti.jpg"
title: "Il primo singolo di Jovanotti prodotto da Rick Rubin (dedicato a Primo Brown)"
excerpt: "L’attesissimo primo singolo di Jovanotti con produzione di Rick Rubin è finalmente arrivato: si intitola Oh, vita! ed è effettivamente molto diverso da come ce lo si sarebbe aspettato. Nessuna traccia del wall of sound che ha caratterizzato i trascorsi di Rubin, tanto per cominciare, ma in compenso c’è un Jovanotti che rappa e che [&hellip"
quote: ""
description: "L’attesissimo primo singolo di Jovanotti con produzione di Rick Rubin è finalmente arrivato: si intitola Oh, vita! ed è effettivamente molto diverso da come ce lo si sarebbe aspettato. Nessuna traccia del wall of sound che ha caratterizzato i trascorsi di Rubin, tanto per cominciare, ma in compenso c’è un Jovanotti che rappa e che [&hellip"
keywords: ""
date: 2017-11-10T00:00:00.000+01:00
author: "Marta Blumi Tripodi"
cover: "/assets/uploads/import.news/jovanotti.jpg"
pagination:
  enabled: true

---

L’attesissimo primo singolo di Jovanotti con produzione di Rick Rubin è finalmente arrivato: si intitola _Oh, vita!_ ed è effettivamente molto diverso da come ce lo si sarebbe aspettato. Nessuna traccia del wall of sound che ha caratterizzato i trascorsi di Rubin, tanto per cominciare, ma in compenso c’è un Jovanotti che rappa e che sembra essersi teletrasportato direttamente dai suoi anni ’90, ai tempi di album come _L’Albero_.

Al di là del brano, comunque, il video, girato dai sempre ottimi Niccolò Celaia e Antonio Usbergo di YouNuts!, per la scena hip hop italiana ha un significato particolare: è dedicato alla memoria di Primo Brown, che di Jovanotti era molto amico (fu lui a produrre alcuni album dei Cor Veleno nei primi anni ’00, ai tempi d’oro dell’etichetta Soleluna). Non c’è nessun riferimento esplicito a Primero, ma tanti piccoli indizi sparsi all’interno del video. A 1′ 10”, ad esempio, Jovanotti indossa una t-shirt con su scritto “Primo”:

Mentre a 2’37” viene mostrato un video su un telefonino, ed è appunto uno degli ultimi video di Primo Brown:

Il video integrale potete vederlo qui sopra, mentre il nuovo album omonimo, _Oh, Vita!_, uscirà l’1 dicembre. Enjoy!
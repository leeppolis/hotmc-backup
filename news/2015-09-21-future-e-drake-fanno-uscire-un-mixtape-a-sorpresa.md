---
layout: news
category: News
banner: "/assets/uploads/import.news/lUQDLDT.jpg"
title: "Future e Drake fanno uscire un mixtape a sorpresa"
excerpt: "Si intitola What A Time To Be Alive, proprio come la storica battuta dei Simpson, il nuovo mixtape di Drake e Future. L’uscita è stata annunciata solo qualche giorno fa tramite il profilo Instagram di Drake, mentre il lancio è avvenuto ieri durante l’OVO Sound, il radio show dello stesso Drizzy su Beats 1, la [&hellip"
quote: ""
description: "Si intitola What A Time To Be Alive, proprio come la storica battuta dei Simpson, il nuovo mixtape di Drake e Future. L’uscita è stata annunciata solo qualche giorno fa tramite il profilo Instagram di Drake, mentre il lancio è avvenuto ieri durante l’OVO Sound, il radio show dello stesso Drizzy su Beats 1, la [&hellip"
keywords: ""
date: 2015-09-21T00:00:00.000+01:00
author: "Pietro Mantovani"
cover: "/assets/uploads/import.news/lUQDLDT.jpg"
pagination:
  enabled: true

---

[](https://hotmc.com/wp-content/uploads/2015/09/lUQDLDT.jpg)

Si intitola _What A Time To Be Alive_, proprio come la [storica battuta](https://www.youtube.com/watch?v=qu32fBkiHFE) dei Simpson, il nuovo mixtape di Drake e Future. L’uscita è stata annunciata solo qualche giorno fa [tramite il profilo Instagram](https://instagram.com/p/70Y78JDQHO/) di Drake, mentre il lancio è avvenuto ieri durante l’_OVO Sound_, il radio show dello stesso Drizzy su Beats 1, la radio di Apple.

Il lavoro è composto da undici tracce senza collaborazioni prodotte da, tra gli altri, da Boi-1da, Southside, Noah “40” Shebib, il tutto supervisionato da Metro Boomin (già accostato a nomi come Future, appunto, Migos, Ludacris, Gucci Mane e Waka Flocka Flame).

Stando a quello che ha detto Drake prima di presentarlo in radio, _WATTBA_ dovrebbe essere stato registrato in davvero poco tempo: “Sono andato ad Atlanta per sei giorni un paio di settimane fa con la speranza di fare qualche pezzo con Future, e quando stai con Future è come un un vortice \[…\]. È difficile vedere qualcuno comporre quattro, cinque canzoni in una notte e non cercare di metterle insieme”.

Si tratta del terzo mixtape del 2015 per Future (dopo _Beast Mode_ e _56 Nights_), se non si conta l’album ufficiale _DS2_ (_Dirty Sprite 2_), e del secondo per Drake (dopo _If You’Re Reading This It’s Too Late_). Di seguito la tracklist.

**_What a Time to Be Alive_:**

1 Digital Dash  
2 Big Rings  
3 Live From The Gutter  
4 Diamonds Dancing  
5 Scholarships  
6 Plastic Bag  
7 I’m The Plug  
8 Change Locations  
9 Jumpman  
10 Jersey  
11 30 for 30 Freestyle
---
layout: news
category: News
banner: "/assets/uploads/import.news/unnamed-3-640x640.jpg"
title: "Entics – Authentics"
excerpt: "Esce oggi, venerdì 5 novembre, “Authentics”, il nuovo album di Entics prodotto da Bizzarri e anticipato dal singolo “Luna”, brano che vede la partecipazione del rapper Shorty Shok. In “Authentics”, grazie al prezioso supporto di Bizzarri, la semplicità di un basso e di una chitarra o di una tastiera e di una batteria diventano più [&hellip"
quote: ""
description: "Esce oggi, venerdì 5 novembre, “Authentics”, il nuovo album di Entics prodotto da Bizzarri e anticipato dal singolo “Luna”, brano che vede la partecipazione del rapper Shorty Shok. In “Authentics”, grazie al prezioso supporto di Bizzarri, la semplicità di un basso e di una chitarra o di una tastiera e di una batteria diventano più [&hellip"
keywords: ""
date: 2021-11-05T00:00:00.000+01:00
author: "Haile Anbessa"
cover: "/assets/uploads/import.news/unnamed-3-640x640.jpg"
pagination:
  enabled: true

---

Esce oggi, venerdì 5 novembre, [“Authentics”](https://fanlink.to/authentics), il nuovo album di Entics prodotto da Bizzarri e anticipato dal singolo “Luna”, brano che vede la partecipazione del rapper Shorty Shok.

In “Authentics”, grazie al prezioso supporto di Bizzarri, la semplicità di un basso e di una chitarra o di una tastiera e di una batteria diventano più che mai senza tempo, in un periodo storico in cui si ha la sensazione che tutto sia di plastica. E infatti quello di Entics è un disco plastic-free, confezionato con la passione e la semplicità di cui si ha sempre più necessità.

A questo proposito l’artista racconta: «“Authentics” è stato concepito durante la pandemia, quando ho avuto la possibilità di mettere in stand-by la vita frenetica di città, concentrandomi sull’importanza delle piccole cose che troppo spesso diamo per scontate. Posso affermare che è un  
progetto che si è scritto praticamente da solo, con un approccio genuino e libero da qualsiasi meccanismo o dinamica discografico-commerciale. Il motore è stato la semplice voglia di comunicare i miei stati d’animo e di riportare la musica a uno stato embrionale fatto di passione e divertimento, per entrare in un ormai dimenticato stato emozionale che la tecnologia ha appiattito e standardizzato sempre di più. Il tutto contornato da suoni analogici che fanno vibrare le corde all’unisono con i nostri battiti cardiaci».

“Authentics” è stato anticipato da “Luna”, il nuovo singolo di Entics, in radio dal 15 ottobre. Un brano che parla della riscoperta delle cose semplici, come uscire fuori la sera a guardare la luna o passare del tempo con le persone care, a discapito di tutte quelle banalità che condizionano  
la nostra vita.

Tracklist dell’album: “Dancehall Jesus feat Chaka Nano”, “Top Player”, “Luna” feat, Shorty Shok, “In un attimo” feat. Tesha, “Judas” feat. Vacca, “Rub-A-Trap” feat. Brusco – Lion D, “Dama”, “Disco d’oro” feat. Naive, “Rootsman”, feat. Gamba The Lenk, “Marzo” feat. Eiemgei.
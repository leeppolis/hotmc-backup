---
layout: news
category: News
banner: "/assets/uploads/import.news/unnamed-1-640x640.jpg"
title: "Baja Frequencia feat. Skarra Mucci: Badman a Badman"
excerpt: "Baja Frequencia, ultima acquisizione dell’etichetta francese Chinese Man Records, presenta il videoclip di Badman a Badman, con la collaborazione del giamaicano Skarra Mucci. Il brano fa parte del loro recente EP Catzilla, omaggio al capolavoro del cinema giapponese Godzilla, in cui hanno voluto sperimentare con suoni ‘globali’ e beat energici, nati dall’originale mix di cumbia, [&hellip"
quote: ""
description: "Baja Frequencia, ultima acquisizione dell’etichetta francese Chinese Man Records, presenta il videoclip di Badman a Badman, con la collaborazione del giamaicano Skarra Mucci. Il brano fa parte del loro recente EP Catzilla, omaggio al capolavoro del cinema giapponese Godzilla, in cui hanno voluto sperimentare con suoni ‘globali’ e beat energici, nati dall’originale mix di cumbia, [&hellip"
keywords: ""
date: 2018-02-07T00:00:00.000+01:00
author: "Haile Anbessa"
cover: "/assets/uploads/import.news/unnamed-1-640x640.jpg"
pagination:
  enabled: true

---

Baja Frequencia, ultima acquisizione dell’etichetta francese Chinese Man Records, presenta il videoclip di Badman a Badman, con la collaborazione del giamaicano Skarra Mucci. Il brano fa parte del loro recente EP Catzilla, omaggio al capolavoro del cinema giapponese Godzilla, in cui hanno voluto sperimentare con suoni ‘globali’ e beat energici, nati dall’originale mix di cumbia, musica africana, giamaicana, hip-hop e trap music.

Il duo originario di Marsiglia è formato da Goodjiu e Azuleski, entrambi DJ del collettivo Masilla Hi-Fi, e per questo primo lavoro hanno coinvolto la cantante cubana La Dame Blanche, la rapper californiana Blimes Brixton, Skarra Mucci, il francese Taiwan MC e il musicista Rafael Aragon.

Il video di Badman a Badman, diretto da Romain Giusiano, vede Skarra Mucci con la sua band di gatti mascherati aggirarsi per le strade di Marsiglia. Chinese Man Records lo descrive così: “Quando Skarra Mucci incontra Baja Frequencia è come se caricassimo un AK47 con dei coriandoli, come un remake di Pulp Fiction con gatti al posto degli attori, o come un episodio di Dragon Ball Super con una fusione tra Cypress Hill e Buju Banton. Quindi tirate fuori il vostro giubbotto antiproiettile rosa, mettetevi il cappuccio di Hello Kitty e copritevi, perchè stanno per piovere versi affilati e esplosioni di bassi di questa opera ragga-trap futurista modellata per le piste da ballo”.
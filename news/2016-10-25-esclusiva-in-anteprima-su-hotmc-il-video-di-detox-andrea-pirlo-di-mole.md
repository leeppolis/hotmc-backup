---
layout: news
category: News
banner: "/assets/uploads/import.news/mole.jpg"
title: "Esclusiva: in anteprima su Hotmc, il video di Detox (Andrea Pirlo) di Mole!"
excerpt: "Detox, come i più già sanno, è il titolo del famoso album di Dr. Dre più volte annunciato, ritardato di anni e alla fine mai uscito. Facile trovare qualche parallelo con Mole, che dopo essere stato eletto mc di culto a furor di popolo grazie al suo exploit con gli Atlantide 4tet ha accantonato (quasi) completamente [&hellip"
quote: ""
description: "Detox, come i più già sanno, è il titolo del famoso album di Dr. Dre più volte annunciato, ritardato di anni e alla fine mai uscito. Facile trovare qualche parallelo con Mole, che dopo essere stato eletto mc di culto a furor di popolo grazie al suo exploit con gli Atlantide 4tet ha accantonato (quasi) completamente [&hellip"
keywords: ""
date: 2016-10-25T00:00:00.000+01:00
author: "Marta Blumi Tripodi"
cover: "/assets/uploads/import.news/mole.jpg"
pagination:
  enabled: true

---

_Detox_, come i più già sanno, è il titolo del famoso album di Dr. Dre più volte annunciato, ritardato di anni e alla fine mai uscito. Facile trovare qualche parallelo con Mole, che dopo essere stato eletto mc di culto a furor di popolo grazie al suo exploit con gli Atlantide 4tet ha accantonato (quasi) completamente il rap per dedicarsi ad esplorare altri generi musicali, ma lasciando sempre intendere che il suo primo amore non era proprio abbandonato per sempre. Ecco, questo _Detox (Andrea Pirlo)_ è proprio il primo piccolo passo di un graditissimo ritorno, e con sonorità che ammiccano a west coast e g-funk, tra l’altro, tanto per dare ancora più senso al titolo. Scrive Fulvio ReddKaa Romanin, fondatore dell’etichetta ReddArmy in cui Mole milita da parecchi anni:

_“Quando il nostro cervello è allo stremo si muove e riutilizza i primi rudimenti dei linguaggi imparati in tenera età: per questa ragione Mole, arrivato ad un punto di snodo della propria attività musicale, rispolvera metriche e cadenze antiche che ha appreso quando era uno dei due MC’s degli Atlantide Quartet: nonostante il flow si sia aggiornato, non c’è nessuna urgenza di seguire, o peggio, contrastare nuove tendenze di genere; ma a questo urlo “di pancia” Mole affida un compito più personale che di intrattenimento – di dire a sé stesso, e a chi vorrà ascoltarlo, che la rotta sta cambiando di nuovo”._

Ecco a voi, quindi, il video: diretto da Antonio Carbone aka Entoni Kong per KONGFrame, prodotto, registrato e mixato da Mole @ Cellar 18, masterizzato da Orazio Magrì @ Sound Portraits (studio assistant: Alessio Verzì), special guest telefonico Doro Gjat. Preparatevi ad incrociare di nuovo la rotta di Mole. Enjoy!
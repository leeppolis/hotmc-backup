---
layout: news
category: News
banner: "/assets/uploads/import.news/marra.jpg"
title: "Marracash – Status: video"
excerpt: "Ed è finalmente fuori l’attesissimo singolo d’apertura dell’album di Marracash, Status, che è proprio la title track del disco. Come probabilmente già sapete Donjoe ha campionato per il beat un brano degli Oasis, Fuckin in the bushes, con la benedizione di Noel Gallagher. Si vocifera che l’album sarà fuori già a giugno. Enjoy! Aggiornamento: Marra ha [&hellip"
quote: ""
description: "Ed è finalmente fuori l’attesissimo singolo d’apertura dell’album di Marracash, Status, che è proprio la title track del disco. Come probabilmente già sapete Donjoe ha campionato per il beat un brano degli Oasis, Fuckin in the bushes, con la benedizione di Noel Gallagher. Si vocifera che l’album sarà fuori già a giugno. Enjoy! Aggiornamento: Marra ha [&hellip"
keywords: ""
date: 2014-05-08T00:00:00.000+01:00
author: "Marta Blumi Tripodi"
cover: "/assets/uploads/import.news/marra.jpg"
pagination:
  enabled: true

---

[](https://hotmc.com/wp-content/uploads/2014/05/marra.jpg)

Ed è finalmente fuori l’attesissimo singolo d’apertura dell’album di Marracash, _Status_, che è proprio la title track del disco. Come probabilmente già sapete Donjoe ha campionato per il beat un brano degli Oasis, _Fuckin in the bushes_, con la benedizione di Noel Gallagher. Si vocifera che l’album sarà fuori già a giugno. Enjoy!

**Aggiornamento:** Marra ha rilasciato un comunicato sui suoi social spiegando che il video di Status è stato ricaricato oggi in giornata (cosa che abbiamo fatto anche noi all’interno di questo post). Ecco perché:

_“Ciao ragazzi,_  
_come sapete ieri è uscito il video ufficiale di Status su Vevo. Il video ha superato le 100.000 visualizzazioni in meno di 24 ore ed è stato condiviso oltre 2500 volte. Quello che non sapete e, di cui a quanto pare pochi si sono accorti, è che l’audio che accompagnava il video non era corretto. La casa di produzione che ha girato il video ha montato una canzone “sbagliata”: bassissima di volume e con molte frequenze tagliate. Quei geni della mia etichetta discografica, poi, non hanno verificato che l’audio fosse effettivamente a posto prima di mandare il file a Vevo (che ha sede a Londra) e il risultato è stato un video con sotto una canzone “fallata”. Inutile dire che non ci sono parole per descrivere il mio stato d’animo. Fatti come questi, avvenuti in seno a una delle più grandi multinazionali del mondo, la dicono lunga sulla non-considerazione che ha la musica in questo paese nonché sulla noncuranza con cui viene trattato il lavoro altrui. In questo caso il mio._   
_Vedete, avrei potuto fottermene, come peraltro tutti mi hanno consigliato… Tanto quasi nessuno se n’è accorto, quasi nessuno ha scritto che il video suonava addirittura molto meno del trailer della canzone stessa._   
_La scelta era tra tenerlo oramai così e non perdere le visualizzazioni raggiunte o rimuoverlo e ricaricarlo, perdendo ovviamente tutto. Ma io faccio il musicista, non vendo polizze assicurative e amo pensare che la musica dovrebbe essere il centro dell’attività di un musicista e quello su cui alla fine un musicista debba essere giudicato. “Vengo da quando dovevi essere il migliore…” e, anche per coerenza verso quello che dico e rappresento, non posso accettare che la mia canzone si senta così. A cosa serve aver una produzione di Don Joe, mixare da professionisti e aver masterizzato a New York, avere un campione musicale degli Oasis autorizzato, e aver buttato sangue e idee in un testo se poi tutto questo non si sente al massimo delle potenzialità? Se poi non pompa??? Che senso ha fare musica per dire poi “tanto il pubblico non se ne accorge”?_  
_Fanculo le visualizzazioni, una canzone resta sulla rete per sempre. La mia decisione è stata di rimuovere il video e di ricaricarlo perdendo le views e riguadagnando la qualità che pretendo._  
_Vi chiedo scusa per questo disguido, perché tanto chi ha davvero sbagliato non lo farà._  
_Ecco il video di [#Status](https://www.facebook.com/hashtag/status), ricaricato e corretto. Grazie e tutti quelli che lo hanno spinto e lo spingeranno, per voi e solo per voi, faccio musica”._
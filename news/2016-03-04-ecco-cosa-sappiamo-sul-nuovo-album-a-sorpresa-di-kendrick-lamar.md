---
layout: news
category: News
banner: "/assets/uploads/import.news/kendrick.jpg"
title: "Ecco cosa sappiamo sul nuovo album a sorpresa di Kendrick Lamar"
excerpt: "Nella notte, del tutto senza preavviso, Kendrick Lamar ha deciso di deliziarci con un nuovo album a sorpresa, disponibile in streaming su Spotify (vedi player sopra: se non visualizzi correttamente il player nella pagina, clicca qui) e da oggi anche in vendita su iTunes. Ma di cosa si tratta esattamente? Il progetto si chiama Untitled [&hellip"
quote: ""
description: "Nella notte, del tutto senza preavviso, Kendrick Lamar ha deciso di deliziarci con un nuovo album a sorpresa, disponibile in streaming su Spotify (vedi player sopra: se non visualizzi correttamente il player nella pagina, clicca qui) e da oggi anche in vendita su iTunes. Ma di cosa si tratta esattamente? Il progetto si chiama Untitled [&hellip"
keywords: ""
date: 2016-03-04T00:00:00.000+01:00
author: "Marta Blumi Tripodi"
cover: "/assets/uploads/import.news/kendrick.jpg"
pagination:
  enabled: true

---

Nella notte, del tutto senza preavviso, Kendrick Lamar ha deciso di deliziarci con un nuovo album a sorpresa, disponibile in streaming su Spotify (vedi player sopra: se non visualizzi correttamente il player nella pagina, clicca **[qui](https://play.spotify.com/album/0kL3TYRsSXnu0iJvFO3rud)**) e da oggi anche in vendita su iTunes. Ma di cosa si tratta esattamente?

Il progetto si chiama _Untitled unmastered_ (letteralmente “Senza titolo e non masterizzato”) e, come intuibile dal nome, è una raccolta di brani rimasti fuori dalla versione definitiva di _To pimp a butterfly,_ tant’è che le varie canzoni della tracklist sono intitolate semplicemente _Untitled 1, Untitled 2, Untitled 3_ e via dicendo, fino ad arrivare ad otto tracce. Il cast che accompagna Kendrick, in effetti, è più o meno lo stesso presente nell’album ufficiale: Bilal, Thundercat, Anna Wise, Kamasi Washington, Robert Glasper… In condizioni normali uno penserebbe che si tratta di un disco di scarti, ma trattandosi di frattaglie provenienti dall’album più bello, complesso e viscerale dell’anno passato, a un primo ascolto pare essere valido e solido almeno quanto il suo fratello maggiore.

Ultima chicca: pare che l’intera TDE abbia in programma una serie di uscite a sorpresa nelle prossime settimane, perciò vi suggeriamo caldamente di non perderli di vista: non si sa mai cosa ci porterà la prossima notte.
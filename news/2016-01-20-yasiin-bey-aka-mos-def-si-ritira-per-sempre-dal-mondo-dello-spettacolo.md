---
layout: news
category: News
banner: "/assets/uploads/import.news/Mos_Def.jpg"
title: "Yasiin Bey aka Mos Def si ritira per sempre dal mondo dello spettacolo"
excerpt: "Ultimamente la sensazione è che Mos Def (oggi noto come Yasiin Bey) e Lauryn Hill (oggi nota come Ms. Lauryn Hill) abbiano sempre più cose in comune; non in campo musicale, ma rispetto alle non convenzionali battaglie che cercano di condurre contro la società, lo status quo e l’industria dello spettacolo. Qualche giorno fa, ad esempio, [&hellip"
quote: ""
description: "Ultimamente la sensazione è che Mos Def (oggi noto come Yasiin Bey) e Lauryn Hill (oggi nota come Ms. Lauryn Hill) abbiano sempre più cose in comune; non in campo musicale, ma rispetto alle non convenzionali battaglie che cercano di condurre contro la società, lo status quo e l’industria dello spettacolo. Qualche giorno fa, ad esempio, [&hellip"
keywords: ""
date: 2016-01-20T00:00:00.000+01:00
author: "Marta Blumi Tripodi"
cover: "/assets/uploads/import.news/Mos_Def.jpg"
pagination:
  enabled: true

---

[](https://hotmc.com/wp-content/uploads/2015/04/Mos%5FDef.jpg)

Ultimamente la sensazione è che Mos Def (oggi noto come Yasiin Bey) e Lauryn Hill (oggi nota come Ms. Lauryn Hill) abbiano sempre più cose in comune; non in campo musicale, ma rispetto alle non convenzionali battaglie che cercano di condurre contro la società, lo status quo e l’industria dello spettacolo. Qualche giorno fa, ad esempio, Yasiin è stato arrestato in Sudafrica, dove vive da anni, perché ha tentato di varcare il confine con un passaporto falso o, come l’ha chiamato lui, un “World Passport”, ovvero una specie di manifesto della fratellanza umana che vorrebbe abolire le frontiere e le nazionalità. Dopo quest’incidente è stato espulso dal paese e ora ha due settimane per lasciare il suo territorio.

Per spiegare quanto successo, ha rilasciato un comunicato audio (che potete ascoltare per intero sul **[sito di Kanye West](http://www.kanyewest.com/)**, misteriosamente) in cui dice che ora vuole semplicemente andarsene dal Sudafrica senza ulteriori conseguenze per la famiglia, spiega che le motivazioni che hanno portato al suo arresto sarebbero di natura politica e annuncia inoltre il suo ritiro dalle scene per sempre. A quanto pare smetterà sia di fare cinema che musica, e pubblicherà l’ultimo album della sua carriera nel 2016\. Difficile dire se si tratta di una provocazione dettata dall’esasperazione del momento o se lo pensa davvero: vi terremo aggiornati sugli sviluppi della situazione.
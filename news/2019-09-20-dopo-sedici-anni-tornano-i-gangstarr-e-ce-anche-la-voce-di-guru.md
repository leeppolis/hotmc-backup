---
layout: news
category: News
banner: "/assets/uploads/import.news/dj-premier.jpg"
title: "Dopo sedici anni tornano i Gangstarr (e c’è anche la voce di Guru)"
excerpt: "Dj Premier lo aveva annunciato proprio ieri, dopo aver disseminato di indizi i suoi social: è in arrivo un nuovo album dei Gangstarr. Cosa che aveva lasciato un po’ perplessi i fan del duo, considerando che Guru, scomparso ormai quasi dieci anni fa, è una presenza insostituibile e imprescindibile in ogni album dei Gangstarr degno [&hellip"
quote: ""
description: "Dj Premier lo aveva annunciato proprio ieri, dopo aver disseminato di indizi i suoi social: è in arrivo un nuovo album dei Gangstarr. Cosa che aveva lasciato un po’ perplessi i fan del duo, considerando che Guru, scomparso ormai quasi dieci anni fa, è una presenza insostituibile e imprescindibile in ogni album dei Gangstarr degno [&hellip"
keywords: ""
date: 2019-09-20T00:00:00.000+01:00
author: "Marta Blumi Tripodi"
cover: "/assets/uploads/import.news/dj-premier.jpg"
pagination:
  enabled: true

---

Dj Premier lo aveva annunciato proprio ieri, dopo aver disseminato di indizi i suoi social: è in arrivo un nuovo album dei Gangstarr. Cosa che aveva lasciato un po’ perplessi i fan del duo, considerando che Guru, scomparso ormai quasi dieci anni fa, è una presenza insostituibile e imprescindibile in ogni album dei Gangstarr degno di questo nome. Stanotte, però, il mistero è stato svelato tramite il primo singolo (che potete ascoltare qui sopra), _Family and loyalty:_ Guru è presente in una strofa, mentre la successiva è affidata J Cole, uno degli mc che più si è ispirato alla loro musica.

“Questo disco significa moltissimo per me” ha dichiarato Premier. “È il proseguimento di una cosa che non avrei mai voluto vedere finire. È una situazione molto strana per me, molto commovente. Sono triste, felice, le mie emozioni sono un casino. Ma più di tutto, sono felice di fare di nuovo musica con Guru”. Anche noi lo siamo molto.
---
layout: news
category: News
banner: "/assets/uploads/import.news/egreen-600x600.jpg"
title: "Egreen lascia Unlimited Struggle e annuncia il suo prossimo album"
excerpt: "Dopo diversi anni di proficua collaborazione, si interrompe il rapporto discografico tra Unlimited Struggle e Egreen, uno dei rapper più noti e prolifici del collettivo. Lo annuncia lo stesso Egreen con un post su Facebook, approfittandone anche per lanciare il suo nuovo album. In attesa della nostra intervista, in arrivo a brevissimo, ecco il comunicato: [&hellip"
quote: ""
description: "Dopo diversi anni di proficua collaborazione, si interrompe il rapporto discografico tra Unlimited Struggle e Egreen, uno dei rapper più noti e prolifici del collettivo. Lo annuncia lo stesso Egreen con un post su Facebook, approfittandone anche per lanciare il suo nuovo album. In attesa della nostra intervista, in arrivo a brevissimo, ecco il comunicato: [&hellip"
keywords: ""
date: 2014-07-13T00:00:00.000+01:00
author: "Marta Blumi Tripodi"
cover: "/assets/uploads/import.news/egreen-600x600.jpg"
pagination:
  enabled: true

---

[](https://hotmc.com/wp-content/uploads/2013/02/egreen.jpg)

Dopo diversi anni di proficua collaborazione, si interrompe il rapporto discografico tra Unlimited Struggle e Egreen, uno dei rapper più noti e prolifici del collettivo. Lo annuncia lo stesso Egreen con un post su Facebook, approfittandone anche per lanciare il suo nuovo album. In attesa della nostra intervista, in arrivo a brevissimo, ecco il comunicato:

_Da oggi la mia etichetta discografica non è più UNLIMITED STRUGGLE._

_A poco più di un anno dalla pubblicazione del mio disco “Il cuore e la fame” e in precedenza dei mixtapes “entropia” e “bricks & hammers”, non posso che esprimere una grande riconoscenza al collettivo di cui ho fatto parte e che mi ha accompagnato in 3 anni ricchi di soddisfazioni._

_E’ una scelta molto sofferta, frutto di una necessità personale e dettata da alcune divergenze di natura professionale._

_“BEATS & HATE” sarà il titolo del mio prossimo album, in uscita questo inverno._

_Il disco è a tutti gli effetti in fase di autoproduzione._

_La fase promozionale con tutto ciò che ne concerne avrà inizio nel mese di settembre 2014, con un importante novità anche dal punto di vista del live act._

Per dovere di cronaca vi riportiamo anche il post di Unlimited Struggle, che sembra più che altro uno sfogo e che immaginiamo venga trasformato in un vero e proprio comunicato stampa domani in mattinata:

_Da oggi [Evergreen A.K.A. E-Green](https://www.facebook.com/EvergreenE.Green) non fa più parte dell’etichetta e della crew[Unlimited Struggle](https://www.facebook.com/unlimitedstruggle) . Abbiamo sempre fondato il nostro lavoro sulle persone prima che sulle capacità artistiche e quando questo tipo di rispetto viene a mancare èimpossibile continuare un rapporto, sia esso lavorativo o artistico._   
_Auguriamo ad E-Green, “buona pesca” in questo grande mare e vi salutiamo con uno dei suoi pezzi migliori dove si parla di cuore, ma sopratutto di fame._  
_“La Superbia ruba l’anima agli artisti e li tramuta in schiavi”_
---
layout: news
category: News
banner: "/assets/uploads/import.news/Nayrok_nude4.jpg"
title: "Erykah Badu (nuda o quasi) nel nuovo video con i Flaming Lips"
excerpt: "La celeberrima collabo tra i Flaming Lips ed Erykah Badu, inaugurata ormai un anno fa, ha finalmente prodotto un video, quello di First time ever I saw your face. Nota di colore: la ragazza nuda che compare nel video ricoperta da glitter (e da vari altri fluidi corporei) non è Erykah Badu, ma sua sorella minore [&hellip"
quote: ""
description: "La celeberrima collabo tra i Flaming Lips ed Erykah Badu, inaugurata ormai un anno fa, ha finalmente prodotto un video, quello di First time ever I saw your face. Nota di colore: la ragazza nuda che compare nel video ricoperta da glitter (e da vari altri fluidi corporei) non è Erykah Badu, ma sua sorella minore [&hellip"
keywords: ""
date: 2012-06-04T00:00:00.000+01:00
author: "Marta Blumi Tripodi"
cover: "/assets/uploads/import.news/Nayrok_nude4.jpg"
pagination:
  enabled: true

---

La celeberrima collabo tra i Flaming Lips ed Erykah Badu, inaugurata ormai un anno fa, ha finalmente prodotto un video, quello di _First time ever I saw your face_. Nota di colore: la ragazza nuda che compare nel video ricoperta da glitter (e da vari altri fluidi corporei) _non_ è Erykah Badu, ma sua sorella minore Nayrok, una sosia quasi perfetta della più celebre parente, come si può notare dalle **[numerose foto](http://www.okayplayer.com/news/okp-news-nude-pics-of-erykah-badu-are-not-really-erykah-badu-nsfw.html "http://www.okayplayer.com/news/okp-news-nude-pics-of-erykah-badu-are-not-really-erykah-badu-nsfw.html")** diffuse tramite Twitter e inizialmente attribuite alla stessa Badu. La quale, come sappiamo dal video di _Window seat_ (che all’epoca le costò un processo per atti osceni in luogo pubblico) non si è mai fatta problemi a spogliarsi in pubblico per motivazioni artistiche.

I Flaming Lips stanno attualmente realizzando un album in collaborazione con diversi altri artisti, alcuni più vicini al loro background culturale (come i Coldplay), altri decisamente più hip hop (come Biz Markie). Il progetto, _The Flaming Lips are heady fwends_, sarà fuori il 26 giugno.

  
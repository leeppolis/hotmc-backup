---
layout: news
category: News
banner: "/assets/uploads/import.news/1392853723_frank_ocean_86-640x640.jpg"
title: "L’album di Frank Ocean uscito oggi NON E’ il nuovo album di Frank Ocean"
excerpt: "Famolo strano sembra essere diventata la nuova parola d’ordine per gli artisti più cool del momento: dopo le release date a sorpresa e perfino gli album mai annunciati dei vari Kendrick e Beyoncé, arriva anche Frank Ocean a confondere le acque. Un piccolo passo indietro: l’attesissimo secondo lavoro di Frank, dal titolo Boys don’t cry, [&hellip"
quote: ""
description: "Famolo strano sembra essere diventata la nuova parola d’ordine per gli artisti più cool del momento: dopo le release date a sorpresa e perfino gli album mai annunciati dei vari Kendrick e Beyoncé, arriva anche Frank Ocean a confondere le acque. Un piccolo passo indietro: l’attesissimo secondo lavoro di Frank, dal titolo Boys don’t cry, [&hellip"
keywords: ""
date: 2016-08-19T00:00:00.000+01:00
author: "Marta Blumi Tripodi"
cover: "/assets/uploads/import.news/1392853723_frank_ocean_86-640x640.jpg"
pagination:
  enabled: true

---

Famolo strano sembra essere diventata la nuova parola d’ordine per gli artisti più cool del momento: dopo le release date a sorpresa e perfino gli album mai annunciati dei vari Kendrick e Beyoncé, arriva anche Frank Ocean a confondere le acque.

Un piccolo passo indietro: l’attesissimo secondo lavoro di Frank, dal titolo _Boys don’t cry_, è atteso nelle nostre cuffie da oltre un anno. La data di uscita è stata posticipata all’infinito e mai comunicata con chiarezza, fatto sta che tutti sembravano convinti che questo benedetto disco sarebbe finalmente arrivato a un certo punto dell’estate 2016\. Stanotte, la sorpresa: su Apple Music è comparso un visual album che ha fatto gridare molti al miracolo (perché, diciamocelo, c’era il legittimo sospetto che avrebbe fatto la stessa fine di _Detox_ di Dr. Dre o _Yoda_ di D’Angelo, lungamente annunciati ma mai usciti). Non si intitola _Boys don’t cry_, ma [**_Endless_**](https://itunes.apple.com/us/music-video/endless/id1143705097), e molti hanno pensato che avesse semplicemente cambiato idea sul nome.

In realtà, però, le cose sembrano essere un po’ più complicate di così: Rolling Stone, infatti, [**riporta**](https://www.rollingstone.com/music/news/watch-frank-oceans-endless-visual-album-stream-w435308) che il disco in questione non è il secondo album ufficiale di Frank Ocean, ma una specie di anticipazione/side project dell’album vero e proprio, che invece dovrebbe uscire questo weekend. _Boys don’t cry_, insomma, non è ancora fuori, ma attenzione: a quanto pare non si chiamerà comunque _Boys don’t cry_. Il titolo resta una sorpresa. In ogni caso vi suggeriamo di ascoltare comunque con attenzione anche _Endless_, perché per essere una release minore c’è parecchia carne al fuoco: tra le collaborazioni ci sono James Blake, Jazmine Sullivan, Sampha, Arca e Jonny Greenwood dei Radiohead. Chissà chi avrà deciso di includere nel disco ufficiale, a questo punto.
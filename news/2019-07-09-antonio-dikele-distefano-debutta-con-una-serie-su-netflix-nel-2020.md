---
layout: news
category: News
banner: "/assets/uploads/import.news/dikele.jpg"
title: "Antonio Dikele Distefano debutta con una serie su Netflix nel 2020"
excerpt: "Nella scena rap è conosciuto soprattutto per la sua precedente affiliazione con Ghali, con cui aveva fondato Sto Records, e per la sua creatura editoriale Esse Magazine, poi sfociata nel format Basement Café. Oltre a tutto questo, è anche uno scrittore di romanzi sul genere young adult (giovani adulti: tutto quel filone di narrativa dedicato [&hellip"
quote: ""
description: "Nella scena rap è conosciuto soprattutto per la sua precedente affiliazione con Ghali, con cui aveva fondato Sto Records, e per la sua creatura editoriale Esse Magazine, poi sfociata nel format Basement Café. Oltre a tutto questo, è anche uno scrittore di romanzi sul genere young adult (giovani adulti: tutto quel filone di narrativa dedicato [&hellip"
keywords: ""
date: 2019-07-09T00:00:00.000+01:00
author: "Marta Blumi Tripodi"
cover: "/assets/uploads/import.news/dikele.jpg"
pagination:
  enabled: true

---

Nella scena rap è conosciuto soprattutto per la sua precedente affiliazione con Ghali, con cui aveva fondato Sto Records, e per la sua creatura editoriale Esse Magazine, poi sfociata nel format Basement Café. Oltre a tutto questo, è anche uno scrittore di romanzi sul genere young adult (giovani adulti: tutto quel filone di narrativa dedicato agli adolescenti, insomma) ed è proprio prendendo spunto dal suo ultimo romanzo, _Non ho mai avuto la mia età_, ha creato una serie che debutterà su Netflix nel 2020.

In realtà, spiega nel video qui sopra, il romanzo è solo il punto di partenza, ma la storia si sviluppa in un’altra direzione: “Zero è un ragazzo speciale, un ragazzo nero, che ha un super potere, grazie al quale può conoscere la realtà delle cose, delle relazioni e delle persone, che si nasconde sempre dietro le apparenze” ha raccontato. “Per me, per un ragazzo nero e italiano come Zero, che deve tutto all’Italia, la cosa più bella è che questa sarà la prima serie nella quale i protagonisti saranno dei ragazzi neri italiani. Spero che questo possa aprire una porta a quegli attori, creativi e artisti neri che non hanno avuto ancora un’occasione importante”. In attesa di poter giudicare il prodotto finito, in bocca al lupo a tutti.
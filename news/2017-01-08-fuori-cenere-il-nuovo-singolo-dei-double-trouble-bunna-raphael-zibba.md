---
layout: news
category: News
banner: "/assets/uploads/import.news/zib-1024x1024.png"
title: "Fuori Cenere il nuovo singolo dei Double Trouble | Bunna – Raphael – Zibba"
excerpt: "Cenere è una canzone d’amore che unisce sonorità attuali alle radici roots del progetto. Un brano scritto e prodotto dal trio, ispirato alle atmosfere della musica che li ha fatti incontrare. A Novembre e dicembre il tour in tutta Italia. Il progetto Double Trouble nasce dall’incontro tra Bunna, Raphael e Zibba dalla comune passione per [&hellip"
quote: ""
description: "Cenere è una canzone d’amore che unisce sonorità attuali alle radici roots del progetto. Un brano scritto e prodotto dal trio, ispirato alle atmosfere della musica che li ha fatti incontrare. A Novembre e dicembre il tour in tutta Italia. Il progetto Double Trouble nasce dall’incontro tra Bunna, Raphael e Zibba dalla comune passione per [&hellip"
keywords: ""
date: 2017-01-08T00:00:00.000+01:00
author: "Haile Anbessa"
cover: "/assets/uploads/import.news/zib-1024x1024.png"
pagination:
  enabled: true

---

Cenere è una canzone d’amore che unisce sonorità attuali alle radici roots del progetto. Un brano scritto e prodotto dal trio, ispirato alle atmosfere della musica che li ha fatti incontrare. A Novembre e dicembre il tour in tutta Italia.

  
Il progetto Double Trouble nasce dall’incontro tra Bunna, Raphael e Zibba dalla comune passione per la musica di Bob Marley.

“Con Zibba e Raphael ci si ritrova, a volte dopo parecchio tempo, ma è sempre come se ci fossimo lasciati un’ora prima. Sono contento ed onorato che mi abbiano coinvolto in questo progetto”  
Bunna  
“Cenere è il singolo inedito che apre questo nuovo tour e sono davvero felice di ripartire insieme a Zibba e Bunna, per me sono come dei fratelli maggiori, e da loro imparo sempre molto.”  
Raphael  
“Marley ha influenzato la mia musica come molti altri grandi della storia. Mi ha insegnato molto, e rendergli tributo con due cari amici sul palco è davvero emozionante. Il video svela come questa canzone sia nata in poche ore proprio da queste ispirazioni, sorridendo e giocando insieme con il nostro lavoro.”  
Zibba

Anche questa volta, come nel 2011, il trio ha deciso di scrivere, arrangiare e registrare la canzone tutta in un giorno soltanto, come testimonia il videoclip girato durante la giornata da Francesco Diaz.  
Il 4 Novembre partirà da Torino il Cenere Tour, uno spettacolo caratterizzato da un set elettroacustico costruito live con loop, chitarra ed elettronica, che ripercorre le atmosfere che hanno fatto grande la musica del “king of reggae”, dando vita ad un concerto tributo arricchito da brani inediti.
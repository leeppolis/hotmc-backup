---
layout: news
category: News
banner: "/assets/uploads/import.news/chisco-640x640.jpg"
title: "Come il reggae – il nuovo singolo di Chisco"
excerpt: "Il cantante toscano Chisco, reduce dalla pubblicazione del suo secondo album solista Ital, conclude questo intenso 2016 con l’uscita del video Come il reggae, secondo singolo dopo la pubblicazione de Il vento feat. MisTilla. Su una base dal one drop incalzante, il cantante ha voluto realizzare un grande elogio alla musica reggae in tutte le [&hellip"
quote: ""
description: "Il cantante toscano Chisco, reduce dalla pubblicazione del suo secondo album solista Ital, conclude questo intenso 2016 con l’uscita del video Come il reggae, secondo singolo dopo la pubblicazione de Il vento feat. MisTilla. Su una base dal one drop incalzante, il cantante ha voluto realizzare un grande elogio alla musica reggae in tutte le [&hellip"
keywords: ""
date: 2016-12-06T00:00:00.000+01:00
author: "Haile Anbessa"
cover: "/assets/uploads/import.news/chisco-640x640.jpg"
pagination:
  enabled: true

---

  
Il cantante toscano Chisco, reduce dalla pubblicazione del suo secondo album solista Ital, conclude questo intenso 2016 con l’uscita del video Come il reggae, secondo singolo dopo la pubblicazione de Il vento feat. MisTilla.

Su una base dal one drop incalzante, il cantante ha voluto realizzare un grande elogio alla musica reggae in tutte le sue varianti, sottolineandone le buone vibrazioni e chiedendosi “ma dove la trovi una musica come il reggae?!”. Indipendentemente dal luogo e dal modo in cui la si vive, dal roots al bashment, da Bob a Kartel… “come il reggae proprio non c’è altra musica”.

“Questa musica bisogna viverla come più ti piace, perché è allo stesso tempo bellissima, calda, profonda ma anche ricca di contraddizioni e cambiamenti subiti nel corso degli anni. Ma in fondo la madre è sempre la stessa, la Giamaica” ha detto in merito Chisco.

Il videoclip è stato girato a L’Aquila presso lo spazio autogestito CaseMatte e presso il Jamrock Records, che non è solo la nuova etichetta discografica di Chisco, ma è soprattutto un laboratorio creativo e punto di incontro e scambio culturale a L’Aquila.
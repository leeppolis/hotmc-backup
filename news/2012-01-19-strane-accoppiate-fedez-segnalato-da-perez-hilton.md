---
layout: news
category: News
banner: "/assets/uploads/import.news/Fedez.jpg"
title: "Strane accoppiate: Fedez segnalato da Perez Hilton"
excerpt: "Per chi non lo conoscesse, basti sapere che Perez Hilton è il più famoso blogger del mondo in materia di gossip. Ha creato un vero e proprio impero sul pettegolezzo: i suoi scoop rimbalzano ovunque ed è temutissimo dalle celebrity di Hollywood. Il suo PerezHilton.com è uno dei 500 siti più trafficati e visitati del [&hellip"
quote: ""
description: "Per chi non lo conoscesse, basti sapere che Perez Hilton è il più famoso blogger del mondo in materia di gossip. Ha creato un vero e proprio impero sul pettegolezzo: i suoi scoop rimbalzano ovunque ed è temutissimo dalle celebrity di Hollywood. Il suo PerezHilton.com è uno dei 500 siti più trafficati e visitati del [&hellip"
keywords: ""
date: 2012-01-19T00:00:00.000+01:00
author: "Marta Blumi Tripodi"
cover: "/assets/uploads/import.news/Fedez.jpg"
pagination:
  enabled: true

---

Per chi non lo conoscesse, basti sapere che Perez Hilton è il più famoso blogger del mondo in materia di gossip. Ha creato un vero e proprio impero sul pettegolezzo: i suoi scoop rimbalzano ovunque ed è temutissimo dalle celebrity di Hollywood. Il suo [PerezHilton.com](http://perezhilton.com/ "http://perezhilton.com/") è uno dei 500 siti più trafficati e visitati del pianeta, tanto per rendere l’idea. Insomma, stiamo parlando di una realtà immensa.

Già, perché ne stiamo parlando? Perché proprio pochi minuti fa Perez Hilton [ha suggerito ai suoi lettori](http://perezhilton.com/2012-01-18-fez-italian-rapper#.TxdYh2OP2ts "http://perezhilton.com/2012-01-18-fez-italian-rapper#.TxdYh2OP2ts") di dare un’occhiata al video di Fedez _Jet Set_. Spiegando il perché, secondo lui, ne vale la pena: “Non abbiamo idea di che cosa dica, ma lo AMIAMO! Spacca tantissimo! Ascoltate il rapper italiano Fedez e la sua canzone _Jet Set_. Adoriamo la produzione e adoriamo il flow! Potete scoprire altri suoi brani nel suo profilo Facebook personale”. Un risultato che gli porterà senz’altro una visibilità immensa, superiore a quella di qualsiasi altro mc italiano di sempre. Che piaccia o che non piaccia, questo è un dato di fatto.
---
layout: news
category: News
banner: "/assets/uploads/import.news/unnamed-640x426.jpg"
title: "Lady Flavia – Il Meglio di Sè"
excerpt: "Lady Flavia presenta il singolo Il meglio di sé, con l’etichetta Vibes Corner. Il brano è da oggi disponibile su tutte le piattaforme digitali. Fondatrice della Villa Ada Posse, Lady Flavia è attiva dal 1993 e può vantare in 25 anni di esperienza musicale innumerevoli esibizioni nel nostro paese, in Europa, ma anche in Africa [&hellip"
quote: ""
description: "Lady Flavia presenta il singolo Il meglio di sé, con l’etichetta Vibes Corner. Il brano è da oggi disponibile su tutte le piattaforme digitali. Fondatrice della Villa Ada Posse, Lady Flavia è attiva dal 1993 e può vantare in 25 anni di esperienza musicale innumerevoli esibizioni nel nostro paese, in Europa, ma anche in Africa [&hellip"
keywords: ""
date: 2019-03-01T00:00:00.000+01:00
author: "Haile Anbessa"
cover: "/assets/uploads/import.news/unnamed-640x426.jpg"
pagination:
  enabled: true

---

Lady Flavia presenta il singolo Il meglio di sé, con l’etichetta Vibes Corner. Il brano è da oggi disponibile su tutte le piattaforme digitali.

Fondatrice della Villa Ada Posse, Lady Flavia è attiva dal 1993 e può vantare in 25 anni di esperienza musicale innumerevoli esibizioni nel nostro paese, in Europa, ma anche in Africa (Zanzibar) e Sud America (Buenos Aires). La bellissima voce e il temperamento, mostrati nelle apparizioni sia con sound system che accompagnata da band, hanno dato vita ad uno stile originale, che miscela al meglio la vena creativa della compositrice romana con le sonorità più classiche della musica giamaicana.

Da un motivetto fischiettato e una chitarra d’accompagnamento, in una calda giornata all’aria aperta nasce Il meglio di sé. Le liriche prendono forma come anche la base musicale, creata appositamente per la canzone. Il sapore un po’ vintage e il messaggio positivo sono gli ingredienti di questo brano solare, interamente suonato, grazie all’esecuzione di ben due band della scena reggae romana: la Steppin Hot Band e alcuni elementi della MadHouse Band.

Questa è solo la prima di una serie di uscite che impegneranno Lady Flavia fino alla prossima estate. I musicisti saranno tra i protagonisti delle prossime tracce ma non mancheranno le collaborazioni con altri artisti del panorama reggae italiano.
---
layout: news
category: News
banner: "/assets/uploads/import.news/james.jpg"
title: "Torna James Senese con “E’ FERNUT ‘O TIEMPO”"
excerpt: "Torna il “sax nero” del Vesuvio con il suo nono disco da solista “E’ FERNUT ‘O TIEMPO” (uscita 24 gennaio distribuzione Edel/ etichetta Arealive) composto da dodici tracce, sicuramente una grande sorpresa per i fan e tutti i nostalgici. “Ho composto questo disco in un momento particolare della mia vita, in cui ho avvertito l’urgenza [&hellip"
quote: ""
description: "Torna il “sax nero” del Vesuvio con il suo nono disco da solista “E’ FERNUT ‘O TIEMPO” (uscita 24 gennaio distribuzione Edel/ etichetta Arealive) composto da dodici tracce, sicuramente una grande sorpresa per i fan e tutti i nostalgici. “Ho composto questo disco in un momento particolare della mia vita, in cui ho avvertito l’urgenza [&hellip"
keywords: ""
date: 2012-02-05T00:00:00.000+01:00
author: "Giuseppe Net"
cover: "/assets/uploads/import.news/james.jpg"
pagination:
  enabled: true

---

Torna il “sax nero” del Vesuvio con il suo nono disco da solista “E’ FERNUT ‘O TIEMPO” (uscita 24 gennaio distribuzione Edel/ etichetta Arealive) composto da dodici tracce, sicuramente una grande sorpresa per i fan e tutti i nostalgici.

“Ho composto questo disco in un momento particolare della mia vita, in cui ho avvertito l’urgenza di parlare dei sentimenti, dell’amore” spiega James Senese, “Non solo l’amore passionale ma anche quello per un’idea o per la vita. Ho fatto tanti dischi ma qui mi sono impadronito della mia anima senza accettare compromessi di nessun genere. Quando si è giovani i compromessi si subiscono forzatamente e comunicare con gli altri è sempre difficile. Tutti credono di essere superiori, condizionando i propri rapporti e perdendo la strada naturale e istintiva, l’unica che si dovrebbe percorrere nella propria esistenza. Vorrei ricordare ai giovani che l’esperienza insegna come nessuno sia migliore degli altri. Forse si può avere solo una maggiore capacità di emozinarsi, ma non più di questo. Nella mia strada ho trovato molti amici, e anche molti nemici, senza mai comprendere la provenienza dei falsi sentimenti. Riprendetevi l’anima che avete perso, in questa società gli uomini onesti restano pochi. E la mia onestà, non la cedo in cambio di niente e nessuno”.

Una carriera che dura da più di 40 anni, cominciata a Miano (Napoli) e arrivata all’apice con i Napoli Centrale senza mai scendere a compromessi, infatti è molto significativa la scherzosa scena nel film “No Grazie, Il Caffè mi Rende Nervoso” dove il suo pensiero non poteva essere espresso in modo migliore.

\[youtube\]http://www.youtube.com/watch?v=HGdsXbb\_rFE\[/youtube\]
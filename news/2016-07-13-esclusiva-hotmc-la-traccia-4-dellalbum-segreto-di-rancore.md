---
layout: news
category: News
banner: "/assets/uploads/import.news/La-morte-di-RINquore_artwork-1024x1024.jpg"
title: "Esclusiva Hotmc! La traccia #4 dell’album segreto di Rancore"
excerpt: "Riassunto delle puntate precedenti: il giovane Rancore nel 2006 ha appena 15 anni e pubblica il suo primissimo EP, dal titolo SeguiMe, che ovviamente ai tempi è poco più di un demo. Dieci anni dopo, nel tentativo di fare un regalo al se stesso quindicenne ed emergente, decide di ri-pubblicare il suddetto EP: nasce quindi la [&hellip"
quote: ""
description: "Riassunto delle puntate precedenti: il giovane Rancore nel 2006 ha appena 15 anni e pubblica il suo primissimo EP, dal titolo SeguiMe, che ovviamente ai tempi è poco più di un demo. Dieci anni dopo, nel tentativo di fare un regalo al se stesso quindicenne ed emergente, decide di ri-pubblicare il suddetto EP: nasce quindi la [&hellip"
keywords: ""
date: 2016-07-13T00:00:00.000+01:00
author: "Marta Blumi Tripodi"
cover: "/assets/uploads/import.news/La-morte-di-RINquore_artwork-1024x1024.jpg"
pagination:
  enabled: true

---

Riassunto delle puntate precedenti: il giovane Rancore nel 2006 ha appena 15 anni e pubblica il suo primissimo EP, dal titolo _SeguiMe_, che ovviamente ai tempi è poco più di un demo. Dieci anni dopo, nel tentativo di fare un regalo al se stesso quindicenne ed emergente, decide di ri-pubblicare il suddetto EP: nasce quindi la ristampa _SeguiMe/ Remind 2006_. Ma tutto questo non è ancora abbastanza per il fantasma dei natali passati, perché nella stessa ristampa emerge un’altra incarnazione del giovane Rancore: datata 2008, è quella del side project RinQuore e de _La morte di RinQuore_.

Tutto questo, ci dirà il lettore più attento, è già uscito su iTunes il 10 giugno scorso. Ma c’è una sorpresa che comprende vecchie tracce riarrangiate in una sorprendente versione live, e soprattutto tracce finora inedite, risalenti al 2008: il diretto interessato ha voluto regalarcene una (le altre le trovate andando a caccia su altri siti a noi affini) che potete vedere qui sopra, la geniale _L’acqua der Tevere_. Ecco che cosa ci ha raccontato Rancore su questo pezzo e su questo progetto:

 _”In esclusiva: ‘L’acqua Der Tevere’. Uno special musicale contenuto in ‘’La Morte Di RINquore (14/2/2008)’’, il disco segreto che troverete nel cofanetto ’SeguiMe / REMIND 2006’ che Rancore ha da poco pubblicato in occasione dei dieci anni dall’uscita del suo primo lavoro ‘’SeguiMe’’. Alla traccia numero 3 troviamo Rapper Al Rovescio, cantata da Rancore effettivamente ma scritta da RINquore (R.I.P), che chiude con ‘’..a sto punto era mejo se cantavo gli stornelli!!!’’. Dunque Rancore nel 2008 decide di scrivere un altro brano di sua penna e cantarlo. Nasce così questo tentare di risolvere alcuni problemi musicali e di autostima con un bello stornello.”_
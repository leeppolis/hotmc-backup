---
layout: news
category: News
banner: "/assets/uploads/import.news/massive.gif"
title: "Massive Reggae Discography"
excerpt: "La musica reggae e gli artisti reggae in generale sono quanto di più in evoluzione che esista nello scenario musicale mondiale. Ogni settimana una nuova chune o un nuovo artista proveniente dai quattro angoli del globo scala le classifiche e, perfino gli appassionati, fanno un’enorme fatica a mantenere il passo con questo progresso inarrestiabile. C’è [&hellip"
quote: ""
description: "La musica reggae e gli artisti reggae in generale sono quanto di più in evoluzione che esista nello scenario musicale mondiale. Ogni settimana una nuova chune o un nuovo artista proveniente dai quattro angoli del globo scala le classifiche e, perfino gli appassionati, fanno un’enorme fatica a mantenere il passo con questo progresso inarrestiabile. C’è [&hellip"
keywords: ""
date: 2016-10-17T00:00:00.000+01:00
author: "Haile Anbessa"
cover: "/assets/uploads/import.news/massive.gif"
pagination:
  enabled: true

---

  
La musica reggae e gli artisti reggae in generale sono quanto di più in evoluzione che esista nello scenario musicale mondiale. Ogni settimana una nuova chune o un nuovo artista proveniente dai quattro angoli del globo scala le classifiche e, perfino gli appassionati, fanno un’enorme fatica a mantenere il passo con questo progresso inarrestiabile.  
C’è però chi ci tenta e con successo. E’ il caso di Fabrizio Laganà, uno dei massimi esperti di reggae della penisola. Classe 1965, è un instancabile dj, collezionista di dischi e promoter di concerti e serate che vive la sua passione verde giallo e oro fin dal lontano 1977\. Un vero e proprio veterano della scena, sempre e rigorsamente conscious, tanto da essersi meritato sul campo il soprannome di Mr. Roots n’ Culture.  
Nel giugno 2000 ha deciso di mettere a disposizione di tutti gli appassionati lam sua grande esperienza collezionata negli anni, con un volume preziosissimo intitolato Massive Reggae Discography.  
Un libro imperdibile che ripercorre fin dagli albori la carriera di praticamente tutti gli artisti più importanti della scena reggae mondiale.  
C’è spazio per la storia della Giamaica da oggi fino a settecento anni fa e la storia di cinquant’anni di reggae, da Cristoforo Colombo, passando per Marcus Garvey per arrivare fino a Bob Marley e ai principali eventi politici che hanno profondamente modificato la Giamaica.  
Viene raccontato anche come sono nati i primi studi di registrazione, i primi producers dell’isola e le prime etichette che hanno fatto la storia del reggae, grazie anche alle loro piccole guerre.  
Il libro è arricchito dalla presenza di un cd rom in cui troviamo le discografie complete di 1770 artisti per un arco di tempo di oltre quaranta anni di produzioni. Tutte le etichette sono state esaminate, per riuscire a scovare ogni titolo più raro della musica in levare. Non manca una guida con consigli preziosi sui migliori shop a livello mondiale che potrebbero soddisfare ogni richiesta del digger più incallito.  
Il frutto di un lavoro di ricerca sterminato sul campo che ogni appassionato apprezzerà certamente.  
Il volume ha avuto tre ristampe ma è comunque piuttosto difficile da trovare nei circuiti di distribuzione classici.  
Per acquistarlo potete chiedere direttamente all’autore tramite il suo indirizzo email: [flagan@libero.it](mailto:flagan@libero.it)
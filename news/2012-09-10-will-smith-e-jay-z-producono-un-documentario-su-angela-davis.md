---
layout: news
category: News
banner: "/assets/uploads/import.news/free_angela_art.jpeg"
title: "Will Smith e Jay-Z producono un documentario su Angela Davis"
excerpt: "Del documentario Free Angela & all political prisoners si parlava da molto tempo: la vicenda di Angela Davis, militante per i diritti civili ormai entrata nella storia, è forse la più emblematica tra quelle di quegli anni. Incarcerata a più riprese e accusata di ogni tipo di crimine, dall’omicidio alla cospirazione passando per il rapimento, [&hellip"
quote: ""
description: "Del documentario Free Angela & all political prisoners si parlava da molto tempo: la vicenda di Angela Davis, militante per i diritti civili ormai entrata nella storia, è forse la più emblematica tra quelle di quegli anni. Incarcerata a più riprese e accusata di ogni tipo di crimine, dall’omicidio alla cospirazione passando per il rapimento, [&hellip"
keywords: ""
date: 2012-09-10T00:00:00.000+01:00
author: "Marta Blumi Tripodi"
cover: "/assets/uploads/import.news/free_angela_art.jpeg"
pagination:
  enabled: true

---

Del documentario _Free Angela & all political prisoners_ si parlava da molto tempo: la vicenda di Angela Davis, militante per i diritti civili ormai entrata nella storia, è forse la più emblematica tra quelle di quegli anni. Incarcerata a più riprese e accusata di ogni tipo di crimine, dall’omicidio alla cospirazione passando per il rapimento, è una figura fondamentale per la scena artistica black statunitense, che l’ha citata in innumerevoli film, libri e brani musicali.

Il lungometraggio, che contiene testimonianze e interviste della stessa Davis, dei suoi avvocati e perfino degli agenti FBI assegnati al suo caso, doveva uscire in questi giorni, in occasione del quarantesimo anniversario dalla sua assoluzione, ma non aveva ancora un distributore né una produzione esecutiva vera e propria. A prendersi a cuore la faccenda sono stati Jay-Z e Will Smith, molto sensibili a questo tipo di argomenti: insieme avevano infatti già co-prodotto _Fela!_, il musical dedicato a Fela Kuti, capostipite del genere afro-beat e figura di spicco della vita culturale nera. Saranno sempre loro ad assicurare una degna diffusione a questa pellicola, che verrà presentata al Toronto Film Festival di settimana prossima e di cui potete vedere il trailer qui sotto.  
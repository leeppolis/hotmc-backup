---
layout: news
category: News
banner: "/assets/uploads/import.news/unnamed-1-640x640.jpg"
title: "Neroone – Calabresità"
excerpt: "Neroone presenta il nuovo singolo “Calabresità”. Dopo più di 10 anni dal suo trasferimento da Paola a Firenze, per l’artista Neroone sempre più forte è divenuto il richiamo delle radici. La distanza dal mare, alla quale non era abituato, lo porta a viaggiare spesso per le coste toscane in cerca di meditazione e ispirazione. Ed [&hellip"
quote: ""
description: "Neroone presenta il nuovo singolo “Calabresità”. Dopo più di 10 anni dal suo trasferimento da Paola a Firenze, per l’artista Neroone sempre più forte è divenuto il richiamo delle radici. La distanza dal mare, alla quale non era abituato, lo porta a viaggiare spesso per le coste toscane in cerca di meditazione e ispirazione. Ed [&hellip"
keywords: ""
date: 2020-02-06T00:00:00.000+01:00
author: "Haile Anbessa"
cover: "/assets/uploads/import.news/unnamed-1-640x640.jpg"
pagination:
  enabled: true

---

Neroone presenta il nuovo singolo “Calabresità”.

Dopo più di 10 anni dal suo trasferimento da Paola a Firenze, per l’artista Neroone sempre più forte è divenuto il richiamo delle radici.

La distanza dal mare, alla quale non era abituato, lo porta a viaggiare spesso per le coste toscane in cerca di meditazione e ispirazione. Ed è proprio da una di queste “meditazioni marittime” che nasce il nuovo singolo CALABRESITA’.

Una reggae tune dedicata alla genuinità e la bellezza della Calabria. Le atmosfere di paese, calde e rilassate, l’aria e il profumo del mare; il calore della gente; il cibo… Tutte cose che riportano alla mente del singer i ricordi di un’ infanzia e un’adolescenza vissuti nel suo adorato paese, Paola (CS).

“Il luogo dove nasci e cresci è la tua terra, è un posto speciale, un piccolo mondo perfetto, quello che vedi per primo e ami. Ne conosci ogni suono e ogni profumo, ogni cosa parla il tuo stesso linguaggio e tu lo comprendi perché ti appartiene”

Disponibile sul canale youtube dell’artista. Prodotto da Neroone, Mix, Master e video a cura di Rising Time Label, girato interamente nella meravigliosa cittadina di Paola.
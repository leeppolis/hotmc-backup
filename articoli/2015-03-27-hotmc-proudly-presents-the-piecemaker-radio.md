---
layout: articoli
category: Articoli
banner: "/assets/uploads/import/thepiecemaker1.jpg"
title: "Hotmc proudly presents: The Piecemaker Radio"
excerpt: "Da questa settimana Hotmc inaugura una partnership con i creatori del documentario The Piecemaker (di cui vi abbiamo abbondantemente parlato qui) e con Street Arts Academy per supportare il loro nuovo progetto, un podcast radiofonico intitolato The Piecemaker Radio che va alla scoperta di realtà inesplorate, angolazioni particolari e visioni fresche e innovative rispetto alla cultura [&hellip"
quote: ""
description: "Da questa settimana Hotmc inaugura una partnership con i creatori del documentario The Piecemaker (di cui vi abbiamo abbondantemente parlato qui) e con Street Arts Academy per supportare il loro nuovo progetto, un podcast radiofonico intitolato The Piecemaker Radio che va alla scoperta di realtà inesplorate, angolazioni particolari e visioni fresche e innovative rispetto alla cultura [&hellip"
keywords: ""
date: 2015-03-27T00:00:00.000+01:00
author: "Marta Blumi Tripodi"
cover: "/assets/uploads/import/thepiecemaker1.jpg"
pagination:
  enabled: true

---

Da questa settimana Hotmc inaugura una partnership con i creatori del documentario The Piecemaker (di cui vi abbiamo abbondantemente parlato [**qui**](https://hotmc.com/speciale-knowledge-is-power-intervista-agli-autori-del-documentario-the-piecemaker/ "http://hotmc.com/speciale-knowledge-is-power-intervista-agli-autori-del-documentario-the-piecemaker/")) e con Street Arts Academy per supportare il loro nuovo progetto, un podcast radiofonico intitolato The Piecemaker Radio che va alla scoperta di realtà inesplorate, angolazioni particolari e visioni fresche e innovative rispetto alla cultura hip hop in Italia. Il primo capitolo è dedicato a una nostra vecchia conoscenza, Willie Peyote, e potete ascoltarlo qui sopra. E se in attesta della prossima puntata, che vi presenteremo sempre su queste pagine, volete scoprire qualcosa di più su questo progetto, ecco come lo raccontano i diretti interessati:

_Una cucina, due birre, tre persone al tavolo._

_[Street Arts Academy](https://www.facebook.com/streetartsacademy) incontra Willie Peyote (e il suo coinquilino Jeremy, fondatore dei Funk Shui Project) e nascono 45 minuti di delirio organizzato, che hanno come punto di partenza la cultura Hip Hop e come punto di arrivo un immaginario mondo dove si mischiano il nichilismo, l’educazione, il partito per il test pre-voto, il Grande Lebowsky e la musica._

_Nonostante così descritta possa sembrare una conversazione priva di senso, la chiacchierata parte dallo smontare quell’etichetta di nichilista che già i suoi genitori gli avevano affibbiato “**fin dai primi testi che scrivevo facendo le traduzioni di Eminem**” (e poi qualcuno su questo ci ha costruito una carriera, per inciso), ribadendo che però, nonostante la volontà di cambiare il messaggio lievemente in positivo, Peyote rimane convinto “[**che la vita nella sua totalità sia comunque una merda e poi si muore**](https://www.youtube.com/watch?v=1sueFefpjkg)“. Il rap, quando è arrivato nella sua vita, gli ha fornito “**un modo di vedere la realtà diverso**“, offrendogli occasioni per far suoi alcuni valori; partendo dalla protesta, passando per la competizione, finendo a discutere del fatto che “**se non sai parlare, non sai nemmeno rappare**“. Il rap, nell’idea di Willy è un dialogo continuo e quindi “**devi sapere parlare di tutto e modulare il tuo modo di comunicare con chi hai di fronte**“._

_Una chiacchierata mai banale per cercare di riprendere alcuni capitoli del progetto ormai defunto (e resuscitato) [The Piecemaker](https://www.youtube.com/watch?v=pk%5FWyTL14-E), che ha risposto all’esigenza di Street Arts Academy di raccontare delle storie e di approfondire tematiche inusuali per chi si occupa di Hip Hop._

_I numerosi spunti di riflessione, che ritrovate nel [podcast di The Piecemaker Radio](https://soundcloud.com/street-arts-academy/willypeyote) sui nostri canali ufficiali, saranno presto ripresi in altri incontri con esponenti della cultura Hip Hop italiana. Stay tuned._
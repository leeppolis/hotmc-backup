---
layout: articoli
category: Articoli
banner: "/assets/uploads/import/242056989_988733651981191_1990343239721070671_n-1024x1024.jpg"
title: "Con MRGA gli NFT sbarcano nel rap italiano"
excerpt: "Sempre più persone stanno velocemente scoprendo e cavalcando il mondo degli NFT, quelle opere digitali, criptate e soprattutto non replicabili che hanno ribaltato il classico stilema del collezionismo d’arte fisico: un mondo per certi versi assimilabile e talvolta complementare a quello delle criptovalute. Non siamo certo qui per spiegare meccanismi e funzionamenti vari ma per [&hellip"
quote: ""
description: "Sempre più persone stanno velocemente scoprendo e cavalcando il mondo degli NFT, quelle opere digitali, criptate e soprattutto non replicabili che hanno ribaltato il classico stilema del collezionismo d’arte fisico: un mondo per certi versi assimilabile e talvolta complementare a quello delle criptovalute. Non siamo certo qui per spiegare meccanismi e funzionamenti vari ma per [&hellip"
keywords: ""
date: 2021-09-15T00:00:00.000+01:00
author: "Luca Gissi"
cover: "/assets/uploads/import/242056989_988733651981191_1990343239721070671_n-1024x1024.jpg"
pagination:
  enabled: true

---

Sempre più persone stanno velocemente scoprendo e cavalcando il mondo degli **NFT**, quelle opere digitali, criptate e soprattutto non replicabili che hanno ribaltato il classico stilema del collezionismo d’arte fisico: un mondo per certi versi assimilabile e talvolta complementare a quello delle **criptovalute**. Non siamo certo qui per spiegare meccanismi e funzionamenti vari ma per sottolineare quanto i **Non Fungible Token** abbiano in breve tempo colonizzato da prima il mondo delle digital arts e, poco dopo, siano arrivati anche nel mondo della musica: fuori confine sono tante le opere collegate all’industria musicale vendute in questo modo.

Il caso più curioso ed eclatante a livello mediatico è stato quello di **Tory Lanez**, che nei mesi scorsi ha messo in vendita l’intero progetto _When It’s Dark_ in esclusiva su una piattaforma di acquisto NFT ([e-nft.com](http://e-nft.com/) in questo caso). Acquistabili a **1$**, il rapper canadese è riuscito in pochi minuti a vendere tutto il milione di copie previste, la cifra che gli ha permesso di ottenere in così poco tempo il disco di platino: ora, finito quel numero prestabilito, sulle opere c’è grandissima speculazione di contro a un prezzo praticamente simbolico. **Benny The Butcher** in casa Griselda ha invece omaggiato il secondo anniversario del primo _The Plugs I Met_ proprio con una collezione NFT su [UREEQA.com](http://ureeqa.com/) dando la possibilità agli acquirenti di vedere tappe in live streaming del tour integrate da videoconferenze direttamente con l’artista. Insomma le idee possono essere tante.

Notizia di qualche ora è che lo stesso universo **NFT** è da poco sbarcato in casa rap italiano grazie ai ragazzi di **Make Rap Great Again**, probabilmente i primi a sperimentare questa tecnologia sul nostro pubblico. A chiarirvi le idee ci pensa l’ultimo post Instagram di **Gionni Gioielli**, che spiega il progetto:

“CRYPTO GREATER: questa sarà la prima collezione di NFT di MRGA, evidentemente ispirati ai CRYPTO PUNK. 11 personaggi, più il CRYPTO LOGO e l’immagine di gruppo, tutto in pezzo unico, creati da @blolacorte e @eliaphoks, saranno disponibili da lunedì 20 settembre su [opensea.io](https://opensea.io/). Vi consiglio di prepararvi un wallet anche perché nei prossimi drop tramite NFT avrete accesso a contenuti esclusivi e vi permetteranno di acquistare delle copie fisiche in colorway/edizione limitata (un po come le obi dei vinili)”

L’annuncio segue l’ultima release MRGA fresca di giornata, _Make Money Like Bettino_, in cui lo stesso Gionni Gioielli si unisce a **Rollz Rois** per 5 inediti e 7 remix che consigliamo. Oltre agli NFT Gioielli annuncia le stampe del cd di quest’ultimo, di **Sangue Sulla Seta** per Stoned Saints Record, **Enema x Dj Rogo**, e la stampa del suo _Franciacorta Music Vol. 1\. (_tutto disponibile dalle 14.00 di oggi su [speculatoredelrap.it](https://www.speculatoredelrap.it/))

La parentesi NFT resta comunque la più curiosa, da considerarsi come l’inedita alternativa al già consolidato mondo del collezionismo di vinili limitati, i più particolari e richiesti scambiati a prezzi importanti, gadget e abbigliamento vario. Vedremo come reagirà la nicchia di pubblico che cerca di coprire, sempre calorosa nei momenti delle release di copie fisiche: gli NFT però potrebbero avere un riscontro diverso, creando una **nicchia nella nicchia**, rimanendo comunque qualcosa di curioso da possedere per gli appassionati. Non è da escludere che però la corrente dei **token** potrebbe tranquillamente prender piede anche da noi, per alimentare una nuova fetta di mercato da seguire con attenzione.C
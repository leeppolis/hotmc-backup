---
layout: articoli
category: Articoli
banner: "/assets/uploads/import/genova_480_500_cropp.jpg"
title: "Genova per Voi: ancora qualche settimana per iscriversi al concorso tramite Hotmc! Ecco come"
excerpt: "Come avevamo già annunciato in precedenza, anche quest’anno Hotmc è partner di Genova per Voi, il più importante concorso per songwriter presente sul territorio italiano, giunto ormai alla quarta edizione: in palio un contratto con Universal Music Publishing e, per tutti i finalisti, una settimana di stage e corsi gratuiti con importanti professionisti del settore [&hellip"
quote: ""
description: "Come avevamo già annunciato in precedenza, anche quest’anno Hotmc è partner di Genova per Voi, il più importante concorso per songwriter presente sul territorio italiano, giunto ormai alla quarta edizione: in palio un contratto con Universal Music Publishing e, per tutti i finalisti, una settimana di stage e corsi gratuiti con importanti professionisti del settore [&hellip"
keywords: ""
date: 2016-05-21T00:00:00.000+01:00
author: "Marta Blumi Tripodi"
cover: "/assets/uploads/import/genova_480_500_cropp.jpg"
pagination:
  enabled: true

---

Come avevamo già annunciato in precedenza, anche quest’anno Hotmc è partner di Genova per Voi, il più importante concorso per songwriter presente sul territorio italiano, giunto ormai alla quarta edizione: in palio un contratto con Universal Music Publishing e, per tutti i finalisti, una settimana di stage e corsi gratuiti con importanti professionisti del settore musicale e discografico. Per gli artisti provenienti dalla scena hip hop, le scelte possibili sono due: affidarsi all’iscrizione “tradizionale”, la stessa dei cantautori (comporta l’invio di un plico con il materiale [**richiesto dal regolamento**](http://www.visitgenoa.it/sites/default/files/archivio/Genova%20per%20Voi%20-%20Regolamento.pdf), tutte le domande saranno vagliate dalla commissione artistica per la scelta dei semifinalisti) oppure concorrere tramite Hotmc. In questo secondo caso, segui le istruzioni riportate qui sotto:

Invia una mail all’indirizzo [**info(at)hotmc.com**](mailto:info@hotmc.com) entro e non oltre il 27 maggio 2016 (farà fede la data di invio) contenente il seguente materiale:

1. Breve biografia del concorrente, comprensiva di dati anagrafici (nome, cognome, residenza, luogo e data di nascita)
2. Autorizzazione all’utilizzo del materiale e dei dati personali (basta una breve formula simile a questa: “Io sottoscritto… autorizzo Hotmc.com e Genova x Voi all’utilizzo dei miei dati e del mio materiale per le finalità indicate dal regolamento del concorso)
3. Il link allo streaming privato di almeno due canzoni (sono ammesse piattaforme come Soundcloud, YouTube, Dropbox e Mediafire). Le canzoni in questione devono essere **INEDITE**, e per inedite si intende canzoni – sempre in base al regolamento – che non siano mai state pubblicate fisicamente e poste in vendita; che non siano mai state presenti in piattaforme di download a pagamento (es. iTunes, Google Play ecc.); che non siano mai state presenti in piattaforme di streaming on demand (es. Spotify, Deezer, iTunes radio ecc.); che siano state presenti su piattaforme di content sharing (es. YouTube, Facebook ecc.) ma che non abbiano superato le 100.000 visualizzazioni o ascolti alla data di presentazione della domanda.
4. IMPORTANTE: **Non** allegare assolutamente alla mail mp3 o altri file pesanti a meno che non ve lo chiediamo noi rispondendo alle vostre mail, pena l’esclusione dal concorso!

Tra tutte le domande pervenute entro la data, la redazione di Hotmc selezionerà i candidati più idonei ad accedere alle selezioni per la finalissima di Genova. Ricordiamo che l’iscrizione al concorso è assolutamente gratuita, così come è garantito il vitto e alloggio gratuito per tutta la durata delle fasi finali e l’accesso agli stage. Per info e dubbi (ad esempio se sospettate che la mail non sia giunta a destinazione) scriveteci anche su [**Facebook**](https://www.facebook.com/hotmcmag). In bocca al lupo a tutti!
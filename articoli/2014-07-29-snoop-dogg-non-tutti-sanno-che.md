---
layout: articoli
category: Articoli
banner: "/assets/uploads/import/1812snoop_dogg2-1024x1024.jpg"
title: "Snoop Dogg: (non) tutti sanno che…"
excerpt: "  In attesa del concerto di domani sera (per cui tutti noi facciamo la danza del sole), qualche simpatico aneddoto sul nostro eroe. Che si è fumato una canna nei bagni della Casa Bianca a pochi metri da Obama ormai lo sapete tutti, perciò quella la skippiamo. Se ne trovate di altri, potete aggiungerli nei [&hellip"
quote: ""
description: "  In attesa del concerto di domani sera (per cui tutti noi facciamo la danza del sole), qualche simpatico aneddoto sul nostro eroe. Che si è fumato una canna nei bagni della Casa Bianca a pochi metri da Obama ormai lo sapete tutti, perciò quella la skippiamo. Se ne trovate di altri, potete aggiungerli nei [&hellip"
keywords: ""
date: 2014-07-29T00:00:00.000+01:00
author: "Marta Blumi Tripodi"
cover: "/assets/uploads/import/1812snoop_dogg2-1024x1024.jpg"
pagination:
  enabled: true

---

In attesa del concerto di domani sera (per cui tutti noi facciamo la danza del sole), qualche simpatico aneddoto sul nostro eroe. Che si è fumato una canna nei bagni della Casa Bianca a pochi metri da Obama ormai lo sapete tutti, perciò quella la skippiamo. Se ne trovate di altri, potete aggiungerli nei commenti.

**Allena una squadra giovanile di football nel liceo che frequenta suo figlio: ogni giocatore ha il proprio street name scritto sulla maglia, anziché il cognome.**

**Suddetta squadra di football ha anche la sezione pulcini, per la gioia di mamme e papà.**

**Quando era bambino, cantava nel coro gospel della sua chiesa e suonava l’organo.**

**Da ragazzino era un giocatore di basket molto promettente: gli erano state offerte diverse borse di studio per la pallacanestro, ma non le ha mai accettate perché da grande voleva fare il rapper.**

**Nel 2007 è stato il primo artista al mondo a creare una suoneria per cellulare e poi trasformarla nel suo ultimo singolo, The D.O.G.**

**Tutti gli pseudonimi da lui usati finora: Snoop Doggy Dogg, Snoop Dogg, Snoop Lion (dopo la sua conversione al rastafarianesimo), dj Snoopadelic (per i mixtape), Snoopzilla (per il suo album con Dam-Funk), Michael J. Corleone (per il suo primo film porno da regista), Snoop Scorsese (per il suo secondo film porno da regista).**

**Pare si sia convertito alla religione rasta, facendosi ribattezzare Snoop Lion, perché stufo di rischiare l’arresto negli aeroporti per possesso di marijuana: in molti paesi, infatti, è concesso avere con sé dell’erba “per motivi religiosi”.** 

**Ha sposato la sua fidanzatina del liceo: hanno tre figli insieme, Cordé, Cordell (maschi) e Cori (femmina).**

**Nel 2012 Cori, ancora teenager, ha avviato la sua carriera musicale pubblicando il suo primo album sotto il nome di Cori B: tra i singoli estratti c’era anche una canzone intitolata Daddy’s Little Girl, con il featuring di suo padre.**

**Oltre al celeberrimo (e compianto) Nate Dogg, Snoop ha altri due cugini famosi: Brandy e suo fratello Ray J.**

**Tra i molti show televisivi e web che ha condotto, c’è stato anche un programma di cucina dal titolo Cooking with Snoop Dogg, che in realtà era uno speciale promozionale per il Superbowl.**
---
layout: articoli
category: Articoli
banner: "/assets/uploads/import/tributo-primo.jpg"
title: "Il concerto per Primo Brown all’Atlantico visto con gli occhi di chi era sul palco"
excerpt: "Ieri sera migliaia di persone si sono riversate a Roma da tutta Italia, con ogni mezzo disponibile (c’è perfino chi ha organizzato interi pullman da altre città), e hanno invaso l’Atlantico per ricordare uno dei più grandi mc che l’Italia abbia avuto l’onore di conoscere: Primo Brown, che ha lasciato questa Terra tre mesi e [&hellip"
quote: ""
description: "Ieri sera migliaia di persone si sono riversate a Roma da tutta Italia, con ogni mezzo disponibile (c’è perfino chi ha organizzato interi pullman da altre città), e hanno invaso l’Atlantico per ricordare uno dei più grandi mc che l’Italia abbia avuto l’onore di conoscere: Primo Brown, che ha lasciato questa Terra tre mesi e [&hellip"
keywords: ""
date: 2016-03-26T00:00:00.000+01:00
author: "Marta Blumi Tripodi"
cover: "/assets/uploads/import/tributo-primo.jpg"
pagination:
  enabled: true

---

Ieri sera migliaia di persone si sono riversate a Roma da tutta Italia, con ogni mezzo disponibile (c’è perfino chi ha organizzato interi pullman da altre città), e hanno invaso l’Atlantico per ricordare uno dei più grandi mc che l’Italia abbia avuto l’onore di conoscere: Primo Brown, che ha lasciato questa Terra tre mesi e 25 giorni fa, ma che a giudicare dall’affetto della gente sembra essere ancora tra noi, ora più che mai. Ad alternarsi sul palco decine di colleghi e amici di Primo, gente che con lui ha fatto la storia dell’hip hop di casa nostra o che da lui ha imparato a farla. Per tutti coloro che avrebbero voluto esserci ma non hanno potuto – ricordiamo che l’evento era sold-out già da un po’, e per fortuna, perché l’intero incasso sarà devoluto in progetti benefici a ricordo di Primo – ecco qualche testimonianza fotografica e verbale che arriva proprio dagli artisti che hanno dato vita a questo incredibile tributo.
---
layout: articoli
category: Articoli
banner: "/assets/uploads/import/era-serenase.jpg"
title: "Anteprima esclusiva: guarda Fossili, il nuovo video di Era Serenase ft. Dutch Nazari"
excerpt: "Che Era Serenase siano un pezzettino del nostro cuore ormai l’avrete capito, almeno dai numerosi articoli che abbiamo dedicato a questo power duo di Genova. E questo brano in particolare lo è ancora di più, perché segna un sodalizio artistico, quello con Dutch Nazari, nato proprio sotto l’egida di Hotmc a Genova x Voi: ecco [&hellip"
quote: ""
description: "Che Era Serenase siano un pezzettino del nostro cuore ormai l’avrete capito, almeno dai numerosi articoli che abbiamo dedicato a questo power duo di Genova. E questo brano in particolare lo è ancora di più, perché segna un sodalizio artistico, quello con Dutch Nazari, nato proprio sotto l’egida di Hotmc a Genova x Voi: ecco [&hellip"
keywords: ""
date: 2018-02-02T00:00:00.000+01:00
author: "Marta Blumi Tripodi"
cover: "/assets/uploads/import/era-serenase.jpg"
pagination:
  enabled: true

---

Che Era Serenase siano un pezzettino del nostro cuore ormai l’avrete capito, almeno dai numerosi articoli che abbiamo dedicato a questo power duo di Genova. E questo brano in particolare lo è ancora di più, perché segna un sodalizio artistico, quello con Dutch Nazari, nato proprio sotto l’egida di Hotmc a Genova x Voi: ecco perché siamo doppiamente felici di presentarvi in anteprima il video. La forza di EraSfera, rapper, e Serenase, cantante e producer, è quella dell’ironia e delle spiegazioni minimal e surreali (vedi il caso di brani come La morte spiegata ai bambini o l’amore spiegato ad Alberto Angela), e Fossili si inserisce perfettamente all’interno di questo solco: racconta le migrazioni e il razzismo con parole semplici e lontanissime dalla drammaticità dell’argomento, eppure perfette per centrare il problema. La regia del video è della stessa Serenase, mentre le illustrazioni in sovraimpressione sono di Alessandro Ripane, lo stesso artista che ha disegnato la copertina dell’album Crystal Ball, da cui il singolo è estratto. Siamo sicuri che anche a voi piacerà tanto quanto a noi. Enjoy!
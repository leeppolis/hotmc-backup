---
layout: articoli
category: Articoli
banner: "/assets/uploads/import/orso.jpg"
title: "L’Orso e la sua Orchestra ft. Mecna: anteprima esclusiva"
excerpt: "E’ con grande piacere che Hotmc ospita una gradita anteprima, quella de L’Orso e la sua Orchestra, ovvero il docu-film che racconta una data speciale della band indie L’Orso, in un teatro sold-out e in compagnia di un’orchestra di 31 elementi. Perché, vi chiederete voi, ospitiamo qualcuno di esterno alla scena hip hop sulle nostre [&hellip"
quote: ""
description: "E’ con grande piacere che Hotmc ospita una gradita anteprima, quella de L’Orso e la sua Orchestra, ovvero il docu-film che racconta una data speciale della band indie L’Orso, in un teatro sold-out e in compagnia di un’orchestra di 31 elementi. Perché, vi chiederete voi, ospitiamo qualcuno di esterno alla scena hip hop sulle nostre [&hellip"
keywords: ""
date: 2014-06-12T00:00:00.000+01:00
author: "Marta Blumi Tripodi"
cover: "/assets/uploads/import/orso.jpg"
pagination:
  enabled: true

---

[](https://hotmc.com/wp-content/uploads/2014/06/orso.jpg)

E’ con grande piacere che Hotmc ospita una gradita anteprima, quella de L’Orso e la sua Orchestra, ovvero il docu-film che racconta una data speciale della band indie L’Orso, in un teatro sold-out e in compagnia di un’orchestra di 31 elementi. Perché, vi chiederete voi, ospitiamo qualcuno di esterno alla scena hip hop sulle nostre pagine? Semplice: perché uno degli ospiti della serata era Mecna, e il primo estratto riguarda proprio lui: si intitola _Quanto lontano abiti_ e ve lo presentiamo per primi, potete vederlo qui sopra in streaming esclusivo. Ecco che cosa ci raccontano i diretti interessati di questo progetto:

_Uscirà a fine mese, in un evento live su Youtube, L’orso e la sua orchestra, il docufilm della band milanese sulla speciale data a teatro realizzata grazie al generoso crowdfunding dei propri fan. Un docufilm che racconta il percorso di realizzazione di un piccolo sogno musicale, della voglia della band di alzare l’asticella del gioco e tentare un ulteriore passo nella propria carriera. Un teatro sold out, un’orchestra di 31 elementi e due special guests d’eccezione come Mecna e Pernazza. Questo evento, prima di tutto, è un gesto d’amore. Oltre ad essere una fedele ripresa di qualcosa di davvero singolare nella scena indipendente italiana, è un regalo della band ai fans che hanno supportato e garantito l’edificazione di questo sogno._

_Il primo estratto de L’orso e la sua orchestra è il brano Quanto lontano abiti nel quale, oltre ad una folta parte dell’orchestra, prende parte uno dei più interessanti rapper italiani, Mecna. La collaborazione nasce dall’amicizia tra Mattia e Mecna, la quale ha dato vita anche ad un [**vinile 7′**](https://garrinchadischi.bandcamp.com/album/ti-augurerei-il-male-quanto-lontano-abiti-con-mecna "http://garrinchadischi.bandcamp.com/album/ti-augurerei-il-male-quanto-lontano-abiti-con-mecna")‘, nel quale il brano in questione forma il lato B. L’orso, di nuovo, muta e finalmente inizia a rivelare la sua vena rap, di cui Mattia, voce, testi e chitarra, è sempre stato forte sostenitore._

_Oltre a questo, ad anticipare l’uscita del docufilm, ci saranno altri quattro video, in uscita nei prossimi due lunedì e giovedì di giugno sul canale Youtube di Garrincha Dischi, prima della grande proiezione dell’intera opera in un evento live su Youtube. Per rimanere aggiornati sulla data di uscita ufficiale, controllate [**Facebook.com/lorsoband**](https://facebook.com/lorsoband "http://facebook.com/lorsoband")_
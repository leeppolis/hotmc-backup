---
layout: articoli
category: Articoli
banner: "/assets/uploads/import/19959211_514061135592491_3558356554673773250_n.jpg"
title: "#StayJamrock è il nuovo contest che vede collaborare Jamrock Records & HotMc!"
excerpt: "In un periodo come quello attuale, in cui internet ha dato a chiunque i mezzi per poter lavorare e promuovere la propria musica in maniera (più o meno) professionale, sono poche le realtà che hanno effettivamente tentato di fare quel passo in più ed offrire qualcosa di nuovo e funzionale agli artisti emergenti. #StayJamrock è [&hellip"
quote: ""
description: "In un periodo come quello attuale, in cui internet ha dato a chiunque i mezzi per poter lavorare e promuovere la propria musica in maniera (più o meno) professionale, sono poche le realtà che hanno effettivamente tentato di fare quel passo in più ed offrire qualcosa di nuovo e funzionale agli artisti emergenti. #StayJamrock è [&hellip"
keywords: ""
date: 2018-01-26T00:00:00.000+01:00
author: "Riccardo Primavera"
cover: "/assets/uploads/import/19959211_514061135592491_3558356554673773250_n.jpg"
pagination:
  enabled: true

---

In un periodo come quello attuale, in cui internet ha dato a chiunque i mezzi per poter lavorare e promuovere la propria musica in maniera (più o meno) professionale, sono poche le realtà che hanno effettivamente tentato di fare quel passo in più ed offrire qualcosa di nuovo e funzionale agli artisti emergenti.  
**#StayJamrock** è un contest che nasce proprio con questa intenzione, grazie alla partnership tra la label abruzzese **Jamrock Records** e la redazione di **HotMc**. Un’iniziativa nata e pensata per andare incontro anche e soprattutto a giovani rapper che, magari per ragioni economiche, non possono ancora permettersi l’appoggio di un team professionale nella realizzazione della propria musica. Ecco perchè l’oggetto del concorso è una strofa registrata in presa diretta, davanti la telecamera del pc o del cellulare, senza il bisogno di un vero e proprio studio di registrazione. _Gli unici oggetti di valutazione saranno quindi solo la capacità di scrivere e rappare, non il budget stanziato per il resto._  
I partecipanti troveranno due beat di **James Logan** a disposizione, uno più orientato verso il boom-bap e l’altro con i suoni che vanno per la maggiore ora; si tratta di un giovane producer il cui nome inizia a girare con frequenza nell’underground, basti pensare al fatto che ha firmato una produzione anche sul recente **Requiem** di **Claver Gold**. I premi messi in palio per il vincitore vanno da un beat esclusivo dello stesso Logan alla produzione di un videoclip con il team Jamrock, passando per la promozione gratuita della propria musica e un’intervista esclusiva qui su HotMc.

Tutti i dettagli legati alle modalità d’iscrizione – nonchè il player con i due beat a disposizione – sono ben spiegati sul [**_sito della Jamrock Records_**](http://www.jamrockrecords.com/stayjamrock/): la scadenza per l’invio delle strofe è fissata per il 22 febbraio. Non vi resta quindi che leggere, ascoltare, rappare… E che vinca il migliore!
---
layout: articoli
category: Articoli
banner: "/assets/uploads/import/willy.jpg"
title: "Willie Peyote: in esclusiva su Hotmc l’album in free download!"
excerpt: "Ed ecco il secondo regalo di Natale in esclusiva per i lettori di Hotmc. Come senz’altro saprete se tenete d’occhio il rap di qualità, qualche giorno fa è uscito su Dslo un esclusivo streaming commentato dell’album di Willie Peyote. Il disco in questione, dal titolo Non è il mio genere il genere umano, non è [&hellip"
quote: ""
description: "Ed ecco il secondo regalo di Natale in esclusiva per i lettori di Hotmc. Come senz’altro saprete se tenete d’occhio il rap di qualità, qualche giorno fa è uscito su Dslo un esclusivo streaming commentato dell’album di Willie Peyote. Il disco in questione, dal titolo Non è il mio genere il genere umano, non è [&hellip"
keywords: ""
date: 2013-12-18T00:00:00.000+01:00
author: "Marta Blumi Tripodi"
cover: "/assets/uploads/import/willy.jpg"
pagination:
  enabled: true

---

[](https://hotmc.com/willie-peyote-in-esclusiva-su-hotmc-lalbum-in-free-download/willy/) Ed ecco il secondo regalo di Natale in esclusiva per i lettori di Hotmc. Come senz’altro saprete se tenete d’occhio il rap di qualità, qualche giorno fa è uscito su Dslo [**un esclusivo streaming commentato dell’album di Willie Peyote**](http://www.dlso.it/site/2013/12/10/disco-raccontato-willie-peyote-non-e-il-mio-genere-il-genere-umano/ "http://www.dlso.it/site/2013/12/10/disco-raccontato-willie-peyote-non-e-il-mio-genere-il-genere-umano/"). Il disco in questione, dal titolo _Non è il mio genere il genere umano_, non è però scaricabile: e questo perché, in collaborazione con Dslo, il free download ve lo regaliamo noi di Hotmc in esclusiva assoluta. Prima, però, facciamo quattro chiacchiere con il diretto interessato.

**Cenni biografici.** **Willie Peyote**: Sono un ragazzo nato a Torino alla metà esatta degli anni 80\. A Torino ho vissuto, studiato, lavorato e prevalentemente fatto canne fino ad oggi da buon piemontese “bogia nen”. Polistrumentista, compositore, autore e rapper, a tempo perso lavoro in un call-center.

**In poche parole: cosa significa il titolo del tuo album?**

**W.P.:** Beh, nasce in realtà da un gioco di parole sul duplice significato che assume la parola genere nella frase. Ovviamente lascia intendere tutto il carico di nichilismo e misantropia che solitamente mi porto appresso.

**Qual è il messaggio che ti preme arrivi alla gente?**

**W.P.:** Che la vita è una merda e poi si muore.

A parte gli scherzi, diciamo che questo è il mio motto ma credo si colga l’ironia di fondo. Mi piace pensare che nella vita si possa ridere di tutto ma non per tutto. Quello che mi preme arrivi alla gente è appunto l’ironia con la quale credo sia giusto criticare l’umanità che ci circonda, perché sinceramente è piuttosto deludente.

**Cosa succede dopo? Progetti futuri?**

**W.P.:** A inizio 2014 verrà pubblicato il primo disco del Funk Shui Project, ensemble di musicisti e produttori dei quali mi vanto di essere la voce ufficiale. Per quanto riguarda il discorso solista ovviamente ho mille altri progetti in cantiere ma attualmente sono in fase embrionale.

**Per scaricare il disco di Willie clicca sulle singole tracce del player:**
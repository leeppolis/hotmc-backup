---
layout: articoli
category: Articoli
banner: "/assets/uploads/import/genovapervoilogo2.jpg"
title: "Al via le selezioni di Genova Per Voi: vinci un contratto con Universal!"
excerpt: "Per il secondo anno di seguito Hotmc è orgogliosa di essere partner di Genova Per Voi, il primo talent per autori di canzoni. Il successo della prima edizione, vinta da Claver Gold, è stato indiscusso, ma per chi si fosse perso l’iniziativa, la ricapitoliamo qui: il talent prevede la partecipazione di 11 artisti per la [&hellip"
quote: ""
description: "Per il secondo anno di seguito Hotmc è orgogliosa di essere partner di Genova Per Voi, il primo talent per autori di canzoni. Il successo della prima edizione, vinta da Claver Gold, è stato indiscusso, ma per chi si fosse perso l’iniziativa, la ricapitoliamo qui: il talent prevede la partecipazione di 11 artisti per la [&hellip"
keywords: ""
date: 2014-03-24T00:00:00.000+01:00
author: "Marta Blumi Tripodi"
cover: "/assets/uploads/import/genovapervoilogo2.jpg"
pagination:
  enabled: true

---

[](https://hotmc.com/wp-content/uploads/2014/03/genovapervoilogo2.jpg)

Per il secondo anno di seguito Hotmc è orgogliosa di essere partner di Genova Per Voi, il primo talent per autori di canzoni. Il successo della prima edizione, vinta da Claver Gold, è stato indiscusso, ma per chi si fosse perso l’iniziativa, la ricapitoliamo qui: il talent prevede la partecipazione di 11 artisti per la categoria “Canzone” e 11 per la categoria “Rap-Hip Hop”, che parteciperanno ai laboratori-stage che si terranno nel mese di settembre. I due vincitori – che saranno proclamati a fine settembre 2014 – firmeranno un contratto con Universal/Casa Ricordi e riceveranno il Premio SIAE. Riconoscimenti anche per i 22 finalisti che, grazie sempre a SIAE, beneficeranno dell’iscrizione gratuita per un anno (nel caso di autori già iscritti, sarà loro riconosciuta la gratuità della quota annuale).

Come l’anno scorso, la redazione di Hotmc è parte della giuria e seleziona i 22 semifinalisti della categoria rap/hip hop. La commissione artistica del concorso, poi, sceglierà tra questi 22 gli 11 finalisti, che a fine settembre verranno invitati a Genova per i laboratori e la finalissima in cui si decreterà il vincitore. **Ricordiamo che le selezioni del concorso sono aperte a tutti e possono essere inoltrate a partire da oggi.** Ecco il regolamento riguardante la categoria rap/hip hop:

Nella categoria “Rap / Hip Hop” sono ammessi singoli mc o gruppi. I candidati si impegnano a inviare all’indirizzo mail [**genovapervoi@rockit.it**](mailto:genovapervoi@rockit.it "mailto:genovapervoi@rockit.it") entro e non oltre il giorno 13 giugno 2014:

– i link Soundcloud o YouTube a due brani. Sono ammessi sia brani editi che inediti: nel caso di brano inedito, è concesso l’uso di link privato o non elencato.  
– i testi dei due brani  
– una breve biografia contenente anche alcuni dati anagrafici di base (nome, cognome, età, città)  
– dichiarazione di aver preso visione dell’informativa sul trattamento dei dati personali di cui al regolamento e di prestare il proprio consenso, ai sensi dell’Art. 23 del D.Lgs. 196/03, ai trattamenti ivi descritti.

A differenza di quanto accade nella categoria “Canzone”, non sarà necessario l’invio postale del plico, né il patrocinio di un giornalista. Una commissione specializzata in musica hip hop e guidata dalla redazione di Hotmc selezionerà i 22 semifinalisti in base alle mail pervenute entro i termini; gli 11 finalisti (10 + 1 obbligatoriamente residente in Liguria) saranno invece scelti dalla stessa commissione che giudica i concorrenti della categoria “Canzone”.

7\. Fasi successive della Selezione e fase finale categoria “Rap / Hip Hop”:

Gli 11 finalisti saranno invitati a partecipare a un breve laboratorio che si terrà nel mese di settembre, con vitto (prima colazione e cena) e alloggio in idonea struttura a spese dell’organizzazione della Selezione, secondo le modalità che verranno opportunamente comunicate. Le spese di viaggio saranno a carico dei finalisti. I finalisti potranno essere sottoposti a riprese e a interviste televisive e radiofoniche. I candidati, presentando la domanda di partecipazione, accettano e dichiarano sin d’ora di non avere nulla in contrario e nulla a pretendere a che, in caso di ammissione alla finale, emittenti televisive o radiofoniche o siti web trasmettano i loro brani e utilizzino la loro immagine a titolo gratuito. Al termine della finale, a insindacabile giudizio di una commissione appositamente convocata dall’organizzazione della Selezione, sarà decretato il vincitore.

**Genova Per Voi** è un’iniziativa di **Atid** in collaborazione con **Comune di Genova,** **Siae**, **Universal Music Publishing Ricordi** ed è ideata e diretta dal cantautore e drammaturgo **Gian Piero Alloisio** e dal giornalista musicale **Franco Zanetti**.

In bocca al lupo a tutti!
---
layout: articoli
category: Articoli
banner: "/assets/uploads/import/unnamed-3.jpg"
title: "Competition Music Heroes: partecipa con noi al workshop di Big Fish!"
excerpt: "Music Heroes è un ciclo di seminari e workshop dedicati alla musica in tutte le sue sfaccettature, dal semplice farla al promuoverla nella maniera giusta. Big Fish non dobbiamo certo presentarvelo, perché lo conoscete tutti. Il prossimo workshop vede proprio lui in cattedra, e ovviamente il tema è la produzione: dal semplice beatmaking fino alla [&hellip"
quote: ""
description: "Music Heroes è un ciclo di seminari e workshop dedicati alla musica in tutte le sue sfaccettature, dal semplice farla al promuoverla nella maniera giusta. Big Fish non dobbiamo certo presentarvelo, perché lo conoscete tutti. Il prossimo workshop vede proprio lui in cattedra, e ovviamente il tema è la produzione: dal semplice beatmaking fino alla [&hellip"
keywords: ""
date: 2015-12-04T00:00:00.000+01:00
author: "Marta Blumi Tripodi"
cover: "/assets/uploads/import/unnamed-3.jpg"
pagination:
  enabled: true

---

[](https://hotmc.com/wp-content/uploads/2015/12/unnamed-3.jpg)

Music Heroes è un ciclo di seminari e workshop dedicati alla musica in tutte le sue sfaccettature, dal semplice farla al promuoverla nella maniera giusta. Big Fish non dobbiamo certo presentarvelo, perché lo conoscete tutti. Il prossimo workshop vede proprio lui in cattedra, e ovviamente il tema è la produzione: dal semplice beatmaking fino alla figura del produttore artistico. Sarà suddiviso in due parti: la prima teorica, per conoscere nel dettaglio le competenze richieste e le attrezzature necessarie sia al beatmaker e che al produttore artistico. La seconda parte sarà invece pratica: verrà mostrato passo dopo passo come sono state costruite alcune delle maggiori hit di Big Fish. Insomma, se avete letto qualcuna delle **[interviste](https://hotmc.com/big-fish-lintervista-2/)** che gli abbiamo fatto negli anni, sapete che Fish ha parecchio da dire, in tutti i sensi: “_Il workshop vuole essere poco didattico e molto interattivo, per questo motivo dopo una prima parte introduttiva mostrerò concretamente ai partecipanti, step by step e computer alla mano, la genesi di alcune canzoni da me_ prodotte”, ha spiegato lui stesso_._

Siamo molto contenti, quindi, di annunciare che vi regaliamo quattro ingressi al workshop in questione, che si terrà a Milano il 12 dicembre. Partecipare alla competition è molto semplice: basta diventare/essere follower di almeno uno dei nostri social network ([**Facebook**](https://www.facebook.com/hotmcmag "https://www.facebook.com/hotmcmag"), [**Twitter**](https://twitter.com/hotmcmag "https://twitter.com/hotmcmag") o **[Google +](https://plus.google.com/u/0/111205470567886985739/posts "https://plus.google.com/u/0/111205470567886985739/posts")**) e commentare questo articolo (se partecipate tramite FB o Google +) o retwittarlo (se partecipate tramite Twitter). Tra tutti coloro che lo faranno entro e non oltre giovedì 10 dicembre a mezzogiorno, estrarremo a sorte quattro fortunati che parteciperanno di persona a Music Heroes!

_Il workshop si terrà a Milano, negli spazi di [**Idea Factory** ](http://www.if-milano.com)in via Torre 29 (5 minuti a piedi dalla fermata Romolo della metropolitana, linea verde). I posti sono limitati. Sarà possibile seguire il workshop in diretta via streaming, collegandosi attraverso un apposito link che verrà fornito a ridosso dell’evento. La partecipazione via streaming darà comunque la possibilità di intervenire attivamente durante il workshop, sottoponendo le proprie domande al docente. Per info e iscrizioni, **[Musicheroes.net](http://www.musicheroes.net/)**._
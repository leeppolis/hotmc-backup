---
layout: articoli
category: Articoli
banner: "/assets/uploads/import/genova_480_500_cropp.jpg"
title: "Genova Per Voi 2015: aprono oggi le selezioni, partecipa anche tu!"
excerpt: "Si riaprono da oggi le selezioni di Genova Per Voi, il concorso per songwriter (cantautori e rapper) patrocinato da Comune di Genova, Universal Music Publishing, Siae e prodotto da Atid: in palio un contratto di edizioni con Universal Music Publishing. Per la categoria rap-hip hop i vincitori delle edizioni 2013 e 2014 sono stati rispettivamente [&hellip"
quote: ""
description: "Si riaprono da oggi le selezioni di Genova Per Voi, il concorso per songwriter (cantautori e rapper) patrocinato da Comune di Genova, Universal Music Publishing, Siae e prodotto da Atid: in palio un contratto di edizioni con Universal Music Publishing. Per la categoria rap-hip hop i vincitori delle edizioni 2013 e 2014 sono stati rispettivamente [&hellip"
keywords: ""
date: 2015-04-02T00:00:00.000+01:00
author: "Marta Blumi Tripodi"
cover: "/assets/uploads/import/genova_480_500_cropp.jpg"
pagination:
  enabled: true

---

[](https://hotmc.com/wp-content/uploads/2014/03/genova%5F480%5F500%5Fcropp.jpg)

Si riaprono da oggi le selezioni di Genova Per Voi, il concorso per songwriter (cantautori e rapper) patrocinato da Comune di Genova, Universal Music Publishing, Siae e prodotto da Atid: in palio un contratto di edizioni con Universal Music Publishing. Per la categoria rap-hip hop i vincitori delle edizioni 2013 e 2014 sono stati rispettivamente Claver Gold e Willie Peyote, ma gli artisti ad essere transitati per le finali del concorso sono stati molti (Loop Loona, Mastino, Easyone, Murubutu, Moder, Blo/B tra gli altri). I semifinalisti di questa categoria vengono scelti dalla redazione di Hotmc: da questi nomi vengono poi scelti i finalisti, che vengono invitati a Genova per tre giorni di workshop, incontri con la stampa e per la finalissima al Teatro della Tosse, in cui viene decretato il vincitore. Qui sopra potete vedere la posse cut che abbiamo realizzato durante uno dei laboratori della precedente edizione.

Quest’anno le regole cambiano leggermente: se nelle due edizioni precedenti c’erano due vincitori separati (uno per la categoria cantautori e uno per quella rap – hip hop), nel 2015 ci sarà un solo vincitore per entrambe le categorie. I semifinalisti che selezioneremo, quindi, saranno solo 10, tra cui saranno scelti 5 finalisti che si giocheranno insieme ai cantautori il solo contratto in palio durante le finali di Genova a settembre . Per partecipare alle selezioni della nostra categoria è sufficiente inviare una mail entro e non oltre il 15 giugno 2015 all’indirizzo [**genovapervoi(at)rockit.it**](mailto:genovapervoi@rockit.it "mailto:genovapervoi@rockit.it"), che contenga questo materiale:

– i link Soundcloud o YouTube a due brani. Sono ammessi sia brani editi che inediti: nel caso di  
brano inedito, è concesso l’uso di link privato o non elencato.  
– i testi dei due brani  
– una breve biografia contenente anche alcuni dati anagrafici di base (nome, cognome, età, città)  
– dichiarazione di aver preso visione dell’informativa sul trattamento dei dati personali di cui al  
regolamento e di prestare il proprio consenso, ai sensi dell’Art. 23 del D.Lgs. 196/03, ai trattamenti  
ivi descritti.

[**Qui**](http://www.visitgenoa.it/sites/default/files/archivio/Regolamento%20Genova%20per%20Voi%202015.pdf "http://www.visitgenoa.it/sites/default/files/archivio/Regolamento%20Genova%20per%20Voi%202015.pdf") trovate il link al regolamento completo: l’iscrizione è totalmente gratuita, ovviamente. Ricordiamo che possono partecipare solo artisti non legati da altri precedenti contratti di edizioni (che, attenzione, sono diversi dai contratti discografici: per eventuali dubbi sulla differenza, in caso abbiate già un contratto con un’etichetta chiedete lumi ai vostri referenti all’interno della label).

A giugno, come sempre, dopo attento ascolto del materiale che ci inoltrerete riveleremo i nomi dei semifinalisti. In bocca al lupo a tutti!
---
layout: articoli
category: Articoli
banner: "/assets/uploads/import/la-storia.jpg"
title: "Aku e Daje Matt – La storia: video"
excerpt: "Il nuovo singolo di Aku vede la partecipazione di Daje Matt e si intitola La Storia, prodotto da Luca D’Angelo, il quale ha realizzato anche il video che è disponibile sul canale YouTube ufficiale dell’artista. A un mese dallo scorso singolo Occhiali Bianchi, il sodalizio tra Aku e Luca D’Angelo si arricchisce di un nuovo episodio: [&hellip"
quote: ""
description: "Il nuovo singolo di Aku vede la partecipazione di Daje Matt e si intitola La Storia, prodotto da Luca D’Angelo, il quale ha realizzato anche il video che è disponibile sul canale YouTube ufficiale dell’artista. A un mese dallo scorso singolo Occhiali Bianchi, il sodalizio tra Aku e Luca D’Angelo si arricchisce di un nuovo episodio: [&hellip"
keywords: ""
date: 2018-06-23T00:00:00.000+01:00
author: "Gabriel Marciano"
cover: "/assets/uploads/import/la-storia.jpg"
pagination:
  enabled: true

---

Il nuovo singolo di **Aku** vede la partecipazione di **Daje Matt** e si intitola **_La Storia_**, prodotto da **Luca D’Angelo**, il quale ha realizzato anche il video che è disponibile sul canale YouTube ufficiale dell’artista.

A un mese dallo scorso singolo _Occhiali Bianchi_, il sodalizio tra Aku e Luca D’Angelo si arricchisce di un nuovo episodio: _La Storia_ è un brano fortemente personale, il racconto autobiografico di istantanee di vita, come se le liriche fossero nate sfogliando un vecchio album fotografico. Aku è lucido nel racconto, non nostalgico ma consapevole di portare avanti un’eredità costruita dalle strade, dalle piazze e dai palazzi che lo hanno visto crescere; la produzione di Luca D’Angelo, dalle tinte calde e dalle sonorità classiche e virtuose, si sposa alla perfezione con la narrazione.

I più attenti noteranno che quello di Daje Matt è un volto conosciuto: si tratta infatti dello pseudonimo da rapper di **Swan**, altro produttore legatissimo ad Aku nonché firma dietro a diversi lavori di Clementino ed Enzo Dong. L’artista è infatti nato come rapper e solo successivamente ha iniziato a produrre: _La storia_ segna il suo ritorno alla scrittura, un ritorno che è solo l’inizio di un nuovo percorso.
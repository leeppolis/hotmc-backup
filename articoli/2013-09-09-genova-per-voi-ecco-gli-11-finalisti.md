---
layout: articoli
category: Articoli
banner: "/assets/uploads/import/wallpaper_logo.jpg"
title: "Genova Per Voi: ecco gli 11 finalisti"
excerpt: "Come già vi avevamo raccontato, Genova Per Voi è il primo talent per autori di canzoni, organizzato dal Comune di Genova in collaborazione con Universal Music Publishing. Due le categorie in gara: cantautori e rapper, che per una settimana invaderanno Genova per workshop, prove aperte, incontri con la stampa e chi più ne ha, più [&hellip"
quote: ""
description: "Come già vi avevamo raccontato, Genova Per Voi è il primo talent per autori di canzoni, organizzato dal Comune di Genova in collaborazione con Universal Music Publishing. Due le categorie in gara: cantautori e rapper, che per una settimana invaderanno Genova per workshop, prove aperte, incontri con la stampa e chi più ne ha, più [&hellip"
keywords: ""
date: 2013-09-09T00:00:00.000+01:00
author: "Marta Blumi Tripodi"
cover: "/assets/uploads/import/wallpaper_logo.jpg"
pagination:
  enabled: true

---

Come già vi avevamo raccontato, **Genova Per Voi** è il primo talent per autori di canzoni, organizzato dal Comune di Genova in collaborazione con Universal Music Publishing. Due le categorie in gara: cantautori e rapper, che per una settimana invaderanno Genova per workshop, prove aperte, incontri con la stampa e chi più ne ha, più ne metta. I finalisti della seconda categoria, scelti tra i nomi dei [**più promettenti liricisti underground italiani segnalati da Hotmc**](https://hotmc.com/genova-per-voi-hotmc-seleziona-i-rapper-per-il-primo-talent-sul-songwriting/ "http://hotmc.com/genova-per-voi-hotmc-seleziona-i-rapper-per-il-primo-talent-sul-songwriting/"), sono stati annunciati proprio oggi. Ve li riveliamo in anteprima, in rigoroso ordine alfabetico.

Il vincitore, che si aggiudica un contratto di edizioni con Universal e una targa di riconoscimento da parte della Siae, si deciderà venerdì 20 settembre al **Teatro della Tosse**, durante una serata rigorosamente gratuita in cui si esibiranno tutti gli 11 nomi in gara. A decretarlo, una giuria d’eccezione formata (oltre che da Hotmc) da autori, giornalisti, discografici e personalità di spicco del rap italiano, i cui nomi vi sveleremo tra qualche giorno. La serata avrà il sapore della migliore jam in salsa genovese, grazie anche all’hosting di **Shai** e a **dj Kamo** ai piatti: sul palco anche **Rancore e dj Myke** e **Zero Plastica**, ospiti speciali della serata. Se qualcuno fosse curioso anche del dietro le quinte, segnaliamo che anche le prove si svolgono a porte aperte e il pubblico è il benvenuto: venite a fare il tifo per il vostro mc preferito! Per saperne di più e, soprattutto, per consultare il programma di tutti gli eventi, i workshop e gli incontri della rassegna, che coprono l’arco di una settimana e sono tutti a ingresso libero, c’è la [**pagina Facebook del concorso**](https://www.facebook.com/genovapervoi2013?fref=ts "https://www.facebook.com/genovapervoi2013?fref=ts"), fresca di inaugurazione.

Ecco a voi, quindi, il dream team dei liricisti italiani:

**AlbeOK (Liguria)**

**Blo/B (Lombardia)**

**Claver Gold (Marche)**

**Don Diegoh (Calabria)**

**Loop Loona (Calabria)**

**MC Nill (Umbria)**

**Millelemmi (Toscana)**

**Moder (Emilia-Romagna)**

**Musteeno (Lombardia)**

**Phedra (Lazio)**

**Piranha Clique (Piemonte)**
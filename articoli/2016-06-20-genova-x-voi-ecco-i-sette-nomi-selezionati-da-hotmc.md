---
layout: articoli
category: Articoli
banner: "/assets/uploads/import/genova_480_500_cropp.jpg"
title: "Genova x Voi: ecco i sette nomi selezionati da Hotmc!"
excerpt: "Quest’anno, per la prima volta nella storia di Genova x Voi, il regolamento è cambiato, in modo da dare la possibilità ai cantautori e ai rapper di concorrere ad armi pari. Per i rapper c’erano due possibilità diverse per iscriversi al concorso: seguire lo stesso iter dei cantautori oppure tentare la sorte con le preselezioni [&hellip"
quote: ""
description: "Quest’anno, per la prima volta nella storia di Genova x Voi, il regolamento è cambiato, in modo da dare la possibilità ai cantautori e ai rapper di concorrere ad armi pari. Per i rapper c’erano due possibilità diverse per iscriversi al concorso: seguire lo stesso iter dei cantautori oppure tentare la sorte con le preselezioni [&hellip"
keywords: ""
date: 2016-06-20T00:00:00.000+01:00
author: "Marta Blumi Tripodi"
cover: "/assets/uploads/import/genova_480_500_cropp.jpg"
pagination:
  enabled: true

---

Quest’anno, per la prima volta nella storia di Genova x Voi, il regolamento è cambiato, in modo da dare la possibilità ai cantautori e ai rapper di concorrere ad armi pari. Per i rapper c’erano due possibilità diverse per iscriversi al concorso: seguire lo stesso iter dei cantautori oppure tentare la sorte con le preselezioni di Hotmc, che anche quest’anno è partner dell’evento e si occupa come sempre di seguire e promuovere i talenti dell’hip hop. A seguire questa seconda strada sono stati in parecchi, e tra tutti coloro che ci hanno inviato il proprio materiale abbiamo selezionato sette realtà di cui siamo fortemente convinti. Come ogni anno il livello è altissimo e la scelta è stata molto dura: ringraziamo tutti coloro che ci hanno scritto, abbiamo ascoltato con attenzione tutti i brani che ci sono arrivati e li abbiamo molto apprezzati.

Cosa succede adesso? Gli artisti selezionati da noi confluiranno in un unico bacino con quelli di tutti gli altri generi musicali e verranno valutati dalla commissione artistica, che sceglierà chi passerà alle semifinali e verrà convocato successivamente a Milano, nella sede di Universal Music Publishing, per un colloquio conoscitivo davanti alla commissione artistica. In base agli esiti di questi colloqui verranno scelti i finalisti, che verranno invitati a Genova (o meglio a Ovada, sede del “ritiro” dello squadrone di GxV) per una settimana gratuita di seminari, incontri e laboratori insieme ai migliori professionisti del settore discografico ed editoriale, in preparazione alla finalissima che si svolgerà come sempre al Teatro della Tosse di Genova.

Ecco quindi chi sono i fantastici sette di Hotmc, in ordine rigorosamente alfabetico:

## 

## 

## 

## 

## 

## 

## 

## 

## 

## 

## 

## 

## 

## 

## 

## Baco Krisi

Classe 1993, di Cologno Monzese (MI), scopre l’hip hop cominciando a interessarsi di writing e successivamente passa al rap, con ottimi riscontri (basti pensare che il suo primo street album del 2014, Non classificabile, coinvolge artisti del calibro di Primo Brown, Dutch Nazari, Giaime, dj Jad e molti altri). Nel 2015 grazie all’EP _Feritoie_ ha vinto il prestigioso contest Converse Rubber Tracks insieme al producer Nasty Lime, che gli ha permesso di volare a Brooklyn per registrare due tracce nei Converse Studios.

## 

## 

## 

## 

## 

## 

## 

## 

## 

## CreMa

Classe 1995, nato a Firenze ma attualmente residente a Bologna per motivi universitari, CreMa è un artista poliedrico: oltre a fare musica, infatti, è anche un attore, tanto che nel 2014 ha recitato nel film _Short Skin_ di Duccio Chiarini. Ha all’attivo tre lavori (_Always Cream_, _MxM_ e _Sodaboy_) tutti usciti in free download recentemente: dal vivo suona accompagnato da una band elettronica, DaeDaL.

## 

## 

## 

## 

## 

## 

## 

## 

## Dorogjat

1/3 dei Carnicats, con cui ha fatto furore nel suo Friuli rappando in dialetto, ha già una carriera decennale alle spalle ma proprio quest’anno ha pubblicato il suo primo album solista, _Vai Fradi_, scritto prevalentemente in italiano e con una forte componente strumentale, grazie all’apporto di una band vera e propria: è il più maturo del gruppo, sia anagraficamente che a livello di profondità dei contenuti.

## 

## 

## 

## 

## 

## 

## 

## 

## 

## ElDoMino

Classe 1984, di Ascoli Piceno, produce il suo primo demo nel 2000 e da allora non ha mai smesso di rappare. I suoi ultimi lavori sono l’EP _Favoloso_, un concept project realizzato sulle strumentali della colonna sonora del film _Il giovane favoloso_ (dedicato alla vita e alle opere di Giacomo Leopardi) e l’album _MoonLoverz_, opera dell’omonimo supergruppo formato da lui, Azure Stellar, Swelto e Soulcè.

## 

## 

## 

## 

## 

## 

## 

## La Base

Formazione hip hop soul nata nel 2016 dal talento del rapper Kenzie (già noto per aver vinto il Tecniche Perfette), del cantante Massimo Cantisani (già concorrente di The Voice of Italy) e del chitarrista Francesco Fioravanti. Insieme, i tre danno vita a un mix perfetto di rap, neo-soul e jazz che incanta gli ascoltatori di tutti e tre i generi: finora è stato pubblicato solo il primo estratto, _Resti qui_, ma l’EP di esordio seguirà a breve.

## 

## 

## 

## 

## 

## 

## 

## 

## 

## 

## 

## 

## 

## 

## 

## 

## 

## 

## Mark De Medici

Fiorentino, classe 1991, ha un approccio molto singolare alla musica hip hop: si definisce frequentatore di jam come di pianobar, e tutto questo emerge senz’altro nella sua musica, che sta esattamente a metà strada tra rap e forma canzone. Il suo ultimo progetto risale al 2014 ed ha titolo _Un calabrone è morto nel mio sacchetto_; insieme al collettivo Thicesound è stato protagonista di numerose street performance a bordo di un camioncino-palco.

## 

## 

## 

## 

## 

## 

## 

## 

## 

## 

## 

## 

## Martinez

Classe 1991, milanese, è parte della Zero2 Crew insieme a Giaime, MastaRais e Roman. Freestyler e rapper fin dall’età di 16 anni, oltre all’omonimo EP con la sua crew ha pubblicato anche un mixtape insieme al socio Tobe nel 2013.
---
layout: articoli
category: Articoli
banner: "/assets/uploads/import/genova_480_500_cropp.jpg"
title: "Al via la quarta edizione di Genova x Voi: vinci un contratto con Universal Music Publishing!"
excerpt: "Come ogni anno Hotmc ha il piacere di annunciare che riaprono le iscrizioni a Genova x Voi, il talent per autori di canzoni che in collaborazione con Siae, Universal, Comune di Genova e Comune di Ovada che premia i migliori songwriter e rapper d’Italia: in palio un contratto di un anno con Universal Music Publishing. Un [&hellip"
quote: ""
description: "Come ogni anno Hotmc ha il piacere di annunciare che riaprono le iscrizioni a Genova x Voi, il talent per autori di canzoni che in collaborazione con Siae, Universal, Comune di Genova e Comune di Ovada che premia i migliori songwriter e rapper d’Italia: in palio un contratto di un anno con Universal Music Publishing. Un [&hellip"
keywords: ""
date: 2016-03-29T00:00:00.000+01:00
author: "Marta Blumi Tripodi"
cover: "/assets/uploads/import/genova_480_500_cropp.jpg"
pagination:
  enabled: true

---

Come ogni anno **Hotmc** ha il piacere di annunciare che riaprono le iscrizioni a **Genova x Voi**, il talent per autori di canzoni che in collaborazione con **Siae**, **Universal**, **Comune di Genova** e **Comune di Ovada** che premia i migliori songwriter e rapper d’Italia: **in palio un contratto di un anno con Universal Music Publishing**. Un concorso che ha lanciato talenti come **Federica Abbate**, **Emanuele Dabbono**, **Michael Tenisci** tra i cantautori, e consacrato **Claver Gold**, **Willie Peyote** (entrambi vincitori), **Loop Loona**, **Blo/B**, **Millelemmi**, **Moder**, **Murubutu**, **Easy One**, **Nill**, **Dutch Nazari**, **Bucha** e molti altri tra i rapper.

**Anche quest’anno Hotmc seguirà gli esponenti della scena hip hop in gara**, ma con modalità leggermente differenti rispetto agli anni scorsi. Vista la maturità raggiunta dal rap come espressione musicale, infatti, la commissione artistica ha deciso che **d’ora in poi rapper e cantautori non saranno più divisi in due categorie parallele, ma potranno concorrere alla pari** confluendo in un unico bacino. A differenza delle edizioni precedenti, quindi, i rapper/gruppi che vogliono candidarsi al concorso dovranno – come già fanno i cantautori – inviare un plico al Comune di Genova entro e non oltre il 27 maggio (farà fede il timbro postale) che contenga il materiale richiesto all’interno del regolamento del concorso, ovvero:

_**n. 2 brani di propria esclusiva e recente creazione**, sia nella parte musicale sia nel testo letterario. Nel caso di brani musicali scritti da più autori, l’iscrizione sarà fatta a nome di tutti gli autori, ma sarà necessario indicare quale degli autori parteciperà ai laboratori/stage. Per “brani” si intendono canzoni (pop, rap, ecc…) complete di parte musicale e parte testuale: non sono ammessi brani strumentali né testi senza musica. I brani dovranno essere in lingua italiana o in una delle lingue o dialetti parlati sul territorio nazionale e **dovranno essere inviati su cd audio (per “cd audio” si intende che i brani contenuti nel cd dovranno essere in formato audio e NON in formato mp3)**. In caso di cd difettosi o non ascoltabili, l’organizzazione non richiederà copie funzionanti: si raccomanda di verificare il corretto funzionamento di tutti e tre i cd prima di spedirli. NON saranno ammessi brani inviati soltanto in formato “liquido” via email. Nella registrazione, i brani potranno essere cantati dall’autore o da qualsiasi altro interprete ed eseguiti secondo le modalità scelte dall’autore (arrangiamento completo, chitarra – voce, piano – voce ecc.). I brani non dovranno contenere elementi in violazione di legge o di diritti di terzi né contenere messaggi pubblicitari in favore di persone, beni o servizi._

_**Le canzoni dovranno essere inedite, a pena di inammissibilità.** Si ritengono inedite le canzoni:_  
_– che non siano mai state pubblicate fisicamente e poste in vendita;_  
_– che non siano mai state presenti in piattaforme di download a pagamento (es. iTunes, Google Play ecc.);_  
_– che non siano mai state presenti in piattaforme di streaming on demand (es. Spotify, Deezer, iTunes radio ecc.);_  
_– che siano state presenti su piattaforme di content sharing (es. YouTube, Facebook ecc.) ma che non abbiano superato le 100.000 visualizzazioni o ascolti alla data di presentazione della domanda._

_**L’invio della domanda di partecipazione dovrà essere effettuato con il patrocinio di un redattore o collaboratore di una testata giornalistica o di una emittente radiofonica** regolarmente registrata in tribunale secondo le vigenti norme di legge, che dovrà sottoscrivere la domanda di cui agli allegati 1 e 2 assieme al candidato. Ciascun patrocinatore potrà presentare un solo candidato. Ciascun candidato potrà essere patrocinato da un solo giornalista e inviare una sola domanda di partecipazione._

L’indirizzo a cui inoltrare il plico è

**GENOVA PER VOI – TALENT PER AUTORI DI CANZONI**  
**Comune di Genova – Direzione Cultura – Ufficio Cultura e Città**  
**c/o Archivio Generale**  
**Piazza Dante 10, 1° piano**  
**16121 Genova**

Per ulteriori informazioni, consigli, segnalazioni, proposte eccetera eccetera, ci trovate **[qui](mailto:martat@hotmc.com)**. Per visualizzare il regolamento completo, clic **[qui](http://genovapervoi.com/)**. In bocca al lupo a tutti!
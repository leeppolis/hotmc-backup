---
layout: articoli
category: Articoli
banner: "/assets/uploads/import/uner.jpg"
title: "Under Festival: tre giorni di Hip Hop a Ravenna in collaborazione con Hotmc"
excerpt: "E’ con grande piacere che vi presentiamo Under, un bellissimo festival che dal 15 al 17 novembre animerà il già animatissimo Cism di Lido Adriano (Ravenna). Nato da un’idea di Moder (Lato Oscuro della Costa) e Brain (FNO), Under vedrà alternarsi sul palco praticamente tutti i rapper underground più interessanti e chiacchierati del momento, per [&hellip"
quote: ""
description: "E’ con grande piacere che vi presentiamo Under, un bellissimo festival che dal 15 al 17 novembre animerà il già animatissimo Cism di Lido Adriano (Ravenna). Nato da un’idea di Moder (Lato Oscuro della Costa) e Brain (FNO), Under vedrà alternarsi sul palco praticamente tutti i rapper underground più interessanti e chiacchierati del momento, per [&hellip"
keywords: ""
date: 2013-10-21T00:00:00.000+01:00
author: "Marta Blumi Tripodi"
cover: "/assets/uploads/import/uner.jpg"
pagination:
  enabled: true

---

E’ con grande piacere che vi presentiamo **Under**, un bellissimo festival che dal 15 al 17 novembre animerà il già animatissimo Cism di Lido Adriano (Ravenna). Nato da un’idea di **Moder** (Lato Oscuro della Costa) e **Brain** (FNO), Under vedrà alternarsi sul palco praticamente tutti i rapper underground più interessanti e chiacchierati del momento, per una line-up d’eccezione. L’idea, in effetti, è proprio quella di dimostrare la forza dell’underground quando decide di rimboccarsi le maniche e unire le forze per qualcosa di costruttivo, come spiegano i due organizzatori: “Il mondo hip hop tutto vive un momento di esposizione mediatica e seguito di pubblico più che positivo. La scommessa che facciamo è su una scena underground coesa e organizzata, che possa unirsi per creare qualcosa di inedito, magari sotto la guida di artisti che si prendano la responsabilità di decidere una linea e portarla avanti. Il nome del festival, Under, vuole rappresentare ciò che si muove appena sotto la superficie e spesso resta sotto strati di polvere di indifferenza. Sentiamo che in questo momento qualcosa possa essere fatto per scoprire cosa c’è sotto”. E in effetti, in un periodo in cui c’è chi insinua che il sottosuolo sia morto e/o faccia numeri da pallottoliere, e che rap e hip hop debbano prendere strade separate, quale migliore occasione per dimostrare che le cose stanno in tutt’altro modo?

Hotmc ha il piacere di supportare l’evento come media partner, perciò restate sintonizzati su questi schermi per tutti gli aggiornamenti, per vincere i biglietti del festival e per leggere/guardare il report se doveste perdervelo (cosa che comunque vi consigliamo di non fare, che siate in zona o che abitiate da tutt’altra parte). Per ulteriori info, vi rimandiamo a [**Facebook**](https://www.facebook.com/events/478815192234366/ "https://www.facebook.com/events/478815192234366/").  
**INGRESSO**  
 **Venerdì 15 e sabato 16 novembre: 6 euro + tessera associativa (2 euro).**  
 **Domenica 17 novembre: 3 euro + tessera associativa (2 euro).**  
 **Abbonamento: 10 euro + tessera associativa (2 euro).**

Apertura porte ore 21\. Inizio live ore 22.

**VENERDÌ 15 NOVEMBRE**  
 **E-Green | Loop Loona | Lady Larri aka Sally Bowles | Johnny Roy | Blodi B | Willie Peyote | Tesuan**  
 **\[Dj set a cura di Dj Nersone aka Ciccio B e Dj Bless\]**

**SABATO 16 NOVEMBRE**  
 **Don Diegoh | Claver Gold | Dima | Makkia | Kenzie | Murubutu | La Kattiveria | Kmaiuscola |Chiodo & Prosa**  
 **\[Dj set a cura di Dj Nersone aka Ciccio B e Dj Bless\]**

**DOMENICA 17 NOVEMBRE**  
 **Aperitivo a buffet con dj set di Black Sunday + Breaking corner**

CISIM  
Viale Parini, 48 | Lido Adriano (RA)  
INFOLINE 3896697082  
http://www.ccisim.it/  
https://www.facebook.com/ccisim
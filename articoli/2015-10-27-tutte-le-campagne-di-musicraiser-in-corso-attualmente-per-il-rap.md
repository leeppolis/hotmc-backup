---
layout: articoli
category: Articoli
banner: "/assets/uploads/import/12185631_10206874823742914_793271292_o-1024x1024.jpg"
title: "Tutte le campagne di Musicraiser in corso attualmente per il rap"
excerpt: "  Nel momento in cui scriviamo questo articolo, la campagna Musicraiser di Egreen è arrivata a raccogliere 55.567 euro: meno di ventiquattr’ore fa, l’ultima volta che ne avevamo scritto, erano 53.777, quasi 2.000 euro in meno. Un risultato così straordinario, ovviamente, ha ispirato molti altri rapper a tentare la sorte per autofinanziare i propri album [&hellip"
quote: ""
description: "  Nel momento in cui scriviamo questo articolo, la campagna Musicraiser di Egreen è arrivata a raccogliere 55.567 euro: meno di ventiquattr’ore fa, l’ultima volta che ne avevamo scritto, erano 53.777, quasi 2.000 euro in meno. Un risultato così straordinario, ovviamente, ha ispirato molti altri rapper a tentare la sorte per autofinanziare i propri album [&hellip"
keywords: ""
date: 2015-10-27T00:00:00.000+01:00
author: "Marta Blumi Tripodi"
cover: "/assets/uploads/import/12185631_10206874823742914_793271292_o-1024x1024.jpg"
pagination:
  enabled: true

---

[](https://hotmc.com/wp-content/uploads/2015/10/12185631%5F10206874823742914%5F793271292%5Fo.jpg)

Nel momento in cui scriviamo questo articolo, la **[campagna Musicraiser di Egreen](https://www.musicraiser.com/it/projects/4493-beats-hate)** è arrivata a raccogliere 55.567 euro: meno di ventiquattr’ore fa, l’ultima volta che ne avevamo scritto, erano 53.777, quasi 2.000 euro in meno. Un risultato così straordinario, ovviamente, ha ispirato molti altri rapper a tentare la sorte per autofinanziare i propri album tramite la piattaforma di crowdfounding: ecco chi ha una campagna attiva in questo momento.

**Esa** è stato il primo a raccogliere la sfida: il suo nuovo album _Pedigree_ è uscito già da un po’, ma non esiste una versione in cd, né tantomeno il vinile. Esa, venendo incontro alle richieste dei fan più tradizionalisti e affezionati al supporto fisico, ha deciso di lanciare una campagna su Music Raiser per stampare entrambe le versioni: potete contribuire **[da qui](https://www.musicraiser.com/it/projects/4778-stampiamo-il-nuovo-album-in-cd-e-33-giri)**.

Successivamente anche **mc Nill** ha deciso di cimentarsi nell’impresa: il suo primo album ufficiale, _Femminill_, sarà fuori a breve e anche in questo caso per la stampa del supporto fisico è fondamentale il contributo dei fan. **[Questo](http://www.musicraiser.com/it/projects/4819-femminill-il-primo-disco)** è il link alla sua campagna.

Si raccolgono fondi anche per stampare in vinile _Alla corte de lo governatore_ di **C.u.b.a. Cabbal**, uscito per la prima volta nel 2001: si contribuisce da **[qui](http://www.musicraiser.com/it/projects/4866-alla-corte-de-lo-governatore-in-vinile)**.

**Dutch Nazari**, invece, ha fatto qualcosa di leggermente diverso: la sua non è una campagna di fundraising, ma un semplice pre-ordine della stampa fisica dell’EP _Diecimila lire_ (comprensiva di magliette e poster a tiratura limitata, se lo voleste), che non solo non sarà disponibile in nessun altro negozio, ma oltretutto può essere acquistata solo fino al 19 novembre: potete farlo da **[qui](http://www.musicraiser.com/it/projects/4863-diecimila-lire-ep-oltre-i-confini-del-rap)**.

Stesso meccanismo per **Hyst**, che ha messo su Musicraiser i preordini del suo libro _Fare il rap: il manuale del rap secondo Hyst_. Disponibile fino al 24 dicembre **[qui](http://www.musicraiser.com/it/projects/4664-fare-il-rap-il-manuale-del-rap-secondo-hyst-e-un-ep-in-esclusiva)**.

Last but not least, se volete contribuire a stampare il primo disco di spoken word in italiano, sappiate che la **Lega Italiana Poetry Slam** ha bisogno del vostro aiuto: potete dare una mano da **[qui](http://www.musicraiser.com/it/projects/4611-slam-it-aa-vv)**.
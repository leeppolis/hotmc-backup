---
layout: articoli
category: Articoli
banner: "/assets/uploads/import/unnamed-2.jpg"
title: "Drimer & Ares Adami – More Drama: il video che anticipa l’uscita di “Antigravity”"
excerpt: "Oggi è uscito su YouTube il video di More Drama, il primo singolo estratto da Antigravity, il disco in uscita l’8 giugno della coppia trentina Drimer & Ares Adami. Il singolo è stato prodotto da Zesta, mentre la regia del video è stata affidata a Nicola Corradino. Nel video i due impersonificano due anziani signori [&hellip"
quote: ""
description: "Oggi è uscito su YouTube il video di More Drama, il primo singolo estratto da Antigravity, il disco in uscita l’8 giugno della coppia trentina Drimer & Ares Adami. Il singolo è stato prodotto da Zesta, mentre la regia del video è stata affidata a Nicola Corradino. Nel video i due impersonificano due anziani signori [&hellip"
keywords: ""
date: 2018-06-01T00:00:00.000+01:00
author: "Gabriel Marciano"
cover: "/assets/uploads/import/unnamed-2.jpg"
pagination:
  enabled: true

---

Oggi è uscito su YouTube il video di **_More Drama_**, il primo singolo estratto da _**Antigravity**_, il disco in uscita l’8 giugno della coppia trentina **Drimer** & **Ares Adami**. Il singolo è stato prodotto da **Zesta**, mentre la regia del video è stata affidata a **Nicola Corradino**.

Nel video i due impersonificano due anziani signori che rappano su una base boombap – considerato ormai da molti un suono da vecchi – ma lo stile dei due palesa una freschezza che pochi altri rappresentanti della scena sono in grado di offrire. Ares Adami e Drimer sono due MCees a 360 gradi e lo dimostrano anche in questo pezzo, mettendo in scena un gioco di stile che propongono anche live ogni volta che ne hanno la possibilità: canzone da una strofa a testa, sedici barre uno, ritornello e sedici l’altro? Non ‘stavolta. Otto barre a testa all’inizio, per passare a quattro a testa e poi due… Basta? Certamente no: nell’ultima strofa i due alternano una barra a testa, per sfociare addirittura in uno scambio di rime in cui apre il verso uno e lo chiude l’altro. Ciò testimonia il fatto che ci si possa aspettare dei gran live dalla coppia trentina.

I due, non certo anziani, vengono comunque da due generazioni diverse: Ares, classe ’83, è uno dei rapper che ha steso le basi per la diffusione del genere hip-hop in Trentino, mentre Drimer, del ’95, ha preso il testimone e l’ha portato probabilmente dove mai nessun altro MC della regione era arrivato. Ora i due, mai divisi, si riuniscono e danno vita a un album, Antigravity, che vedrà susseguirsi diversi stili, diversi contenuti e diversi suoni, sulle produzioni di **Apoc**, **Freshbeat**, **Nost Nolli** e **Zesta**. Dulcis in fundo, l’album annovererà al suo interno la collaborazione di tre nomi del calibro di **Egreen**, **Kiave** e **DJ MS**.

Insomma, un condensato di hip-hop allo stato puro, senza però rinunciare a spaziare su tutti i suoni offerti dalle esperienze sia tradizionali, sia moderne di questa musica. Il titolo _**Antigravity**_ richiama infatti il leitmotiv del disco, ossia “la volontà di sovvertire ogni regola imposta, finanche quella stessa gravità che regola il mondo”.

La cover del disco è stata realizzata da **MOAB**, bolzanino trapiantato a Milano, già art-director di lavori come Culture e Culture II dei Migos e di molti tra i maggiori rappresentanti della scena rap italiana.
---
layout: articoli
category: Articoli
banner: "/assets/uploads/import/Control1.png"
title: "“Control” e la strofa di Kendrick Lamar"
excerpt: "Negli ultimi due giorni, il leak di Control, pezzo di Big Sean in collaborazione con Kendrick Lamar e Jay Electronica, ha generato grande rumore per via della strofa del rapper californiano, che auto-proclamandosi re di New York (lui, nativo di Compton) e dandosi ad un corposo name-dropping, rischia di aver timbrato il cartellino per l’apparizione [&hellip"
quote: ""
description: "Negli ultimi due giorni, il leak di Control, pezzo di Big Sean in collaborazione con Kendrick Lamar e Jay Electronica, ha generato grande rumore per via della strofa del rapper californiano, che auto-proclamandosi re di New York (lui, nativo di Compton) e dandosi ad un corposo name-dropping, rischia di aver timbrato il cartellino per l’apparizione [&hellip"
keywords: ""
date: 2013-08-19T00:00:00.000+01:00
author: "Luca Scremin"
cover: "/assets/uploads/import/Control1.png"
pagination:
  enabled: true

---

Negli ultimi due giorni, il leak di _Control_, pezzo di Big Sean in collaborazione con Kendrick Lamar e Jay Electronica, ha generato grande rumore per via della strofa del rapper californiano, che auto-proclamandosi re di New York (lui, nativo di Compton) e dandosi ad un corposo name-dropping, rischia di aver timbrato il cartellino per l’apparizione più discussa dell’anno. Ma raccontiamo tutto dall’inizio, cercando di dare un po’ di prospettiva.

Il 27 agosto 2013 dovrebbe essere il giorno dell’uscita di _Hall of Fame_, il nuovo disco di Big Sean. Non l’evento dell’anno, anche se il rapper riscuote comunque un discreto successo in patria. Tra le canzoni escluse dalla tracklist finale, per via di un problema legato ai diritti del sample, ne figura anche una inizialmente nota come _No I.D. Freestyle_, poi ribattezzata _Control_, che vede i featuring di Kendrick Lamar e Jay Electronica.

[ ](https://hotmc.com/control-e-la-strofa-di-kendrick-lamar/control2/)

Come era inevitabile, nonostante l’esclusione la canzone finisce in poco tempo in rete. Per spiegare il putiferio scatenatosi dal momento del leak, occorre entrare nel merito della canzone, che vede un Lamar aggressivo come mai era capitato di sentirlo, in quello che potremmo individuare come uno dei _defining moment_ della sua carriera. Se c’è da competere per l’oro Kendrick entra in modalità Distruzione (_I’m in a destruction mode if the gold exists_), e fin dall’inizio l’intento di affermare la propria grandezza è chiarissimo:

**_I’m Makaveli’s offspring, I’m the king of New York_**  
 **_King of the Coast, one hand, I juggle them both_**

_Sono l’erede di Tupac, sono il re di New York_  
 _Re della Costa, mi basta una mano per governarle entrambe_

Una delle maggiori fonti di risentimento verso questa canzone è stata proprio la spocchia di Lamar nel definirsi re di New York, ma prendere sul serio una dichiarazione simile all’interno di un pezzo di questo genere, battagliero e ovviamente pieno di provocazioni, pare un chiaro fraintendimento della logica dietro tutto il rap game. Il senso che Kendrick Lamar attribuisce all’intera strofa sta nel suo tentativo di alzare continuamente l’asticella, il livello del proprio rap, per dimostrare di essere il migliore e vedere chi può stare al suo livello. Attribuirsi il titolo di re di New York (e, contemporaneamente, della costa Ovest, paragonandosi al Tupac Shakur natio di New York eppure re della California) fa il paio con il tentativo dell’MC californiano di elevarsi nell’Olimpo dei più grandi, a cui sente di appartenere:

**_I heard the barbershops spittin’ great debates all the time_**  
 **_Bout who’s the best MC? Kendrick, Jigga and Nas_**  
 **_Eminem, Andre 3000, the rest of y’all_**  
 **_New niggas just new niggas, don’t get involved_**

_Ho sentito i barbieri fare sempre dei grandi dibattiti_  
 _Chi è il miglior MC? Kendrick, Jigga (Jay-Z) o Nas_  
 _Eminem, Andre 3000, il resto di voi_  
 _I giovani sono solo giovani, non immischiatevi_

Dot ne ha un po’ per tutti, e arriva a tirare in ballo persino Phil Jackson (_If Phil Jackson came back, still no coachin’ me, I’m uncoachable, I’m unsociable_, “Se Phil Jackson tornasse, neanche lui potrebbe allenarmi, sono inallenabile, sono asociale”). L’ex allenatore di Chicago Bulls e Los Angeles Lakers (coach più vincente della storia NBA in quanto a titoli vinti), ha risposto un po’ piccato sul suo Twitter:

> [@kendricklamar](https://twitter.com/kendricklamar) it’s okay to be cocky and sure, but we all need somebody to lean on. Let’s just call it mentoring.
> 
> — Phil Jackson (@PhilJackson11) [August 13, 2013](https://twitter.com/PhilJackson11/statuses/367373230132056065)

E dopo aver sparato a zero sui rapper che distruggono la propria carriera con l’ecstasy (_Mollies’ll prolly turn these niggas to fucking Lindsay Lohan_, “l’MDMI fa diventare questi rapper come delle fottute Lindsay Lohan”) e su quelli che lasciano che stilisti e brand definiscano la loro identità (_And I ain’t rockin no more designer shit, White T’s and Nike Cortez_, “E ho finito di indossare la roba dei designer, ora solo t-shirt bianche e Nike Cortez”), Kendrick si lascia allo sfogo che più di tutto ha contribuito a far sì che _Control_finisse in men che non si dica sulla bocca di tutti: 

_**I’m usually homeboys with the same niggas I’m rhymin’ wit**_  
_**But this is hip hop and them niggas should know what time it is**_  
_**And that goes for Jermaine Cole, Big KRIT, Wale**_  
_**Pusha T, Meek Millz, A$AP Rocky, Drake**_  
_**Big Sean, Jay Electron’, Tyler, Mac Miller**_  
_**I got love for you all but I’m tryna murder you niggas**_  
_**Tryna make sure your core fans never heard of you niggas**_  
_**They don’t wanna hear not one more noun or verb from you niggas**_  
_**What is competition? I’m tryna raise bar high**_

_Di solito sono amico dei rapper con cui rappo_  
_Ma questo è l’hip hop e loro dovrebbero sapere che ora è_  
_Questo è per J. Cole, Big KRIT, Wale_  
_Pusha T, Meek Millz, A$AP Rocky, Drake_  
_Big Sean, Jay Electron’, Tyler, Mac Miller_  
_Vi voglio bene ma sto cercando di uccidervi_  
_Sto facendo in modo che anche i vostri fan più accaniti non ricordino di aver sentito il vostro nome_  
_Non vorranno più sentire un solo nome o un solo verbo da voi_  
_Cos’è la competizione? Io sto cercando di alzare l’asticella_

Tutto questo significa che Kendrick Lamar ha iniziato un beef con i rapper citati? Teoricamente no. Tutto quello che il rapper sta cercando di dirci è che nonostante sia passato il tempo dei dissing, e che da anni ormai i rapporti nel mondo hip hop sembrano essersi fatti più distesi e amichevoli, quando c’è da fare i conti _This is hip hop_ e lui non guarda in faccia a nessuno, neanche ai rapper che stima e con cui lavora, nel suo tentativo di scalare le gerarchie della doppia H per diventare il migliore.

[](https://hotmc.com/control-e-la-strofa-di-kendrick-lamar/control2/)

Le reazioni all’uscita di Control sono state le più varie, e per ore i social network sembravano parlare solo di Kendrick Lamar. In un articolo molto interessante su Grantland, [Sean Fennessey](http://www.grantland.com/blog/hollywood-prospectus/post/%5F/id/84078/callin-out-names-kendrick-lamars-control-verse-and-the-evolution-of-the-rap-name-drop) segnala la strofa di _Control_ come un’evoluzione del name-dropping, in una linea che a partire da Kurupt (citato nel testo di _Control_, e famoso anche per un suo dissing contro DMX intitolato _Calling Out Names_) giungerebbe proprio fino al ventiseienne talento di Compton. [El-P e Killer Mike](http://pitchfork.com/news/51932-watch-el-p-and-killer-mike-give-a-reasonable-response-to-kendrick-lamars-control-verse/), come tanti altri veterani di ogni epoca dell’hip hop, si sono detti felici di vedere un simile esempio di sana competizione, che poi è quello che dovrebbe essere alla base dello spirito di questo genere. Su Twitter molti rapper hanno detto la propria: c’è chi l’ha presa sul ridere (Mac Miller) e chi sembra voler raccogliere il guanto di sfida (Pusha T, Joey Bada$$)

> If I can’t do no more nouns or verbs ima start comin with the wildest adjective bars that anyone has ever heard. — Mac. (@MacMiller) [August 13, 2013](https://twitter.com/MacMiller/statuses/367187462684033024) 

> I hear u loud and clear my nigga… [@kendricklamar](https://twitter.com/kendricklamar) — PUSHA T (@PUSHA\_T) [August 13, 2013](https://twitter.com/PUSHA%5FT/statuses/367129570471706624) 

> How can yall think I’m hating on Kendrick right now? Much respect to him for bodying everybody. This day marks a new rap game kno dat. Haha — oG $wank. (@joeyBADASS\_) [August 13, 2013](https://twitter.com/joeyBADASS%5F/statuses/367122085740814336) 

  
Ma subito hanno cominciato a fioccare le canzoni di risposta, e il sempre meraviglioso sito Rap Genius ha raccolto [qui](http://rapgenius.com/Big-sean-control-lyrics) le migliori, tra cui spicca senza dubbio Joell Ortiz, che essendo di New York si è abbastanza risentito delle parole di Lamar (_You raised the bar high, I set the bar higher, you gon’ learn though, Inferno scorch a bonfire_, “Hai alzato l’asticella, io l’ho messa più in alto, finirai per imparare che l’Inferno può bruciare un falò”, dove probabilmente la strofa di Lamar è il falò e quella di Ortiz l’Inferno).

La valutazione della strofa di Control dovrebbe teoricamente prescindere dall’hype che l’ha circondata dal primo istante, ma forse il valore di Kendrick Lamar è tale anche tenendo conto del mondo in cui lui sta lasciando le proprie impronte. Ad ogni sua uscita, sembra in grado di tirare fuori qualcosa che costringa il mondo a parlare di lui. Non è esagerato dire che con solo un disco ufficiale e una manciata di mixtape all’attivo, K.Dot ha raggiunto più di quanto non abbia fatto chiunque dei rapper citati fra i suoi homies. E per quanto la musica viaggi oggi su binari talmente veloci da costringerci ad accantonare un disco dopo una settimana, lui è sempre riuscito a tenere il passo, ogni volta _tryna raise the bar high_. In barba a chi storce il naso, qui si fa il tifo perchè Kendrick Lamar possa continuare a farcela.
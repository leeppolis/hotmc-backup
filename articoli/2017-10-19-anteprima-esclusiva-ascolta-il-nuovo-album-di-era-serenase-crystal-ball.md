---
layout: articoli
category: Articoli
banner: "/assets/uploads/import/19894678_1800218866865501_7527031852836440586_n.jpg"
title: "Anteprima esclusiva: ascolta il nuovo album di Era Serenase, Crystal Ball!"
excerpt: "Uscirà ufficialmente domani, 20 ottobre, il nuovo album di Era Serenase, una delle novità più fresche e interessanti prodotte ultimamente dalla scena hip hop italiana. Ma le espressioni “ultimamente” e “hip hop” in effetti sono abbastanza riduttive, perché nel caleidoscopico mondo di Crystal Ball c’è molto, molto di più. E siamo felicissimi di farvelo ascoltare [&hellip"
quote: ""
description: "Uscirà ufficialmente domani, 20 ottobre, il nuovo album di Era Serenase, una delle novità più fresche e interessanti prodotte ultimamente dalla scena hip hop italiana. Ma le espressioni “ultimamente” e “hip hop” in effetti sono abbastanza riduttive, perché nel caleidoscopico mondo di Crystal Ball c’è molto, molto di più. E siamo felicissimi di farvelo ascoltare [&hellip"
keywords: ""
date: 2017-10-19T00:00:00.000+01:00
author: "Marta Blumi Tripodi"
cover: "/assets/uploads/import/19894678_1800218866865501_7527031852836440586_n.jpg"
pagination:
  enabled: true

---

Uscirà ufficialmente domani, 20 ottobre, il nuovo album di Era Serenase, una delle novità più fresche e interessanti prodotte ultimamente dalla scena hip hop italiana. Ma le espressioni “ultimamente” e “hip hop” in effetti sono abbastanza riduttive, perché nel caleidoscopico mondo di _Crystal Ball_ c’è molto, molto di più. E siamo felicissimi di farvelo ascoltare con ventiquattr’ore di anticipo rispetto al resto del mondo.

Facciamo un passo indietro: Era Serenase li abbiamo conosciuti qualche anno fa: erano tra i finalisti che abbiamo selezionato per [**l’edizione 2015 di Genova per Voi**](https://hotmc.com/genova-per-voi-2015-ecco-come-andata-questanno/), ma erano in circolazione già da parecchio. Sfera (oggi EraSfera, per ovvi motivi di omonimia), un rapper già molto noto a Genova e dintorni, aveva unito le forze con la cugina Serenase, cantante/autrice e produttrice, per dare vita a una formula innovativa che mischiava rap, pop ed electro in un risultato quasi cartoonesco ma assolutamente irresistibile: la loro _Crystal Ball_ ha riscosso un enorme successo sul palco del Teatro della Tosse.

Fast forward, due anni dopo: reclutati dalla Prisoner Records del cantautore Mezzala, Era Serenase debuttano con il loro primo album in questa formazione, un mix delizioso, irresistibile e a tratti surreale (vedi canzoni come _La morte spiegata ai bambini_ o _L’amore spiegato ad Alberto Angela_). Noi ve lo diciamo in anteprima: questi due, che fanno anche parte della factory/crew goliardica Terza Sopra Gang – si è formata tra il palco e il backstage di quella stessa finale di Genova per Voi e comprende, oltre a EraSfera e Serenase, anche Willie Peyote, Frank Sativa, Dutch Nazari e Sick et Simpliciter – promettono di diventare una delle cose più interessanti che abbiate ascoltato ultimamente.
---
layout: articoli
category: Articoli
banner: "/assets/uploads/import/murubutu_480x500_scaled_cropp.jpg"
title: "ANTEPRIMA ESCLUSIVA! Murubutu – Isola verde: video"
excerpt: "E’ con immenso piacere che vi presentiamo in anteprima esclusiva per Hotmc Isola verde, il nuovo video di Murubutu, primo estratto dal nuovo album del rapper, Gli ammutinati del Bouncin’, in uscita a breve per Mandibola Records: si tratta di una sorta di concept album che, nelle parole del diretto interessato, parlerà di “avventure di uomini [&hellip"
quote: ""
description: "E’ con immenso piacere che vi presentiamo in anteprima esclusiva per Hotmc Isola verde, il nuovo video di Murubutu, primo estratto dal nuovo album del rapper, Gli ammutinati del Bouncin’, in uscita a breve per Mandibola Records: si tratta di una sorta di concept album che, nelle parole del diretto interessato, parlerà di “avventure di uomini [&hellip"
keywords: ""
date: 2014-02-12T00:00:00.000+01:00
author: "Marta Blumi Tripodi"
cover: "/assets/uploads/import/murubutu_480x500_scaled_cropp.jpg"
pagination:
  enabled: true

---

[](https://hotmc.com/forza-nuova-bologna-accusa-il-rappercantastorie-murubutu/murubutu%5F480x500%5Fscaled%5Fcropp/)

E’ con immenso piacere che vi presentiamo in anteprima esclusiva per Hotmc _Isola verde_, il nuovo video di Murubutu, primo estratto dal nuovo album del rapper, _Gli ammutinati del Bouncin’_, in uscita a breve per Mandibola Records: si tratta di una sorta di concept album che, nelle parole del diretto interessato, parlerà di “avventure di uomini e mari”.

E a proposito di parole del diretto interessato, ecco cosa ci racconta di questo video e di questo brano: “Il testo parla della storia di Claudio, bambino nato su una piccola isola da una relazione occasionale e abbandonato poco dopo la nascita. Claudio viene cresciuto dagli isolani a contatto con la natura selvaggia che ne fa un individuo forte e autentico. Il tempo passa e i limiti dell’ambiente natio spingono il protagonista divenuto uomo a cercare nuovi lidi: egli è combattuto dalla scelta tra l’amore per la sua terra e il bisogno di andare altrove. Il testo può essere letto su più livelli interpretativi: ora la ricerca di un futuro migliore che caratterizza il fenomeno (così attuale) della migrazione ora la crescita dell’individuo e la costruzione di una nuova identità. Leggibile in entrambi i piani è la tragica conclusione della storia: Claudio trova il coraggio per avventurarsi alla ricerca del nuovo ma fallisce di fronte alla grandezza di ciò che affronta. Curiosità**:** Il video è stato girato in Sicilia, il ragazzo selezionato per interpretare il ruolo di Claudio si è eclissato a pochi giorni dalle riprese. L’attore che interpreta Claudio grande è un ragazzo di Gioiosa Marea reclutato il giorno prima. Il bambino che interpreta la parte di Claudio bambino è il primogenito di Murubutu”.
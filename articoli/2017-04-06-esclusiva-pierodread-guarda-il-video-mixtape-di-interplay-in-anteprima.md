---
layout: articoli
category: Articoli
banner: "/assets/uploads/import/piero-dread.jpg"
title: "Esclusiva! PieroDread: guarda il video mixtape di #Interplay in anteprima"
excerpt: "PieroDread è una delle voci reggae più affermate nel panorama nazionale. La sua esperienza, prima nella band Franziska con cui si esibiva con Nina Zilli e successivamente da solista, lo ha portato a collaborare con autentiche colonne del genere come, tra gli altri, Laurel Aitken, Freddie Mc Gregor, Africa Unite, Roy Paci, Luciano, Morgan Heritage, [&hellip"
quote: ""
description: "PieroDread è una delle voci reggae più affermate nel panorama nazionale. La sua esperienza, prima nella band Franziska con cui si esibiva con Nina Zilli e successivamente da solista, lo ha portato a collaborare con autentiche colonne del genere come, tra gli altri, Laurel Aitken, Freddie Mc Gregor, Africa Unite, Roy Paci, Luciano, Morgan Heritage, [&hellip"
keywords: ""
date: 2017-04-06T00:00:00.000+01:00
author: "Haile Anbessa"
cover: "/assets/uploads/import/piero-dread.jpg"
pagination:
  enabled: true

---

PieroDread è una delle voci reggae più affermate nel panorama nazionale. La sua esperienza, prima nella band Franziska con cui si esibiva con Nina Zilli e successivamente da solista, lo ha portato a collaborare con autentiche colonne del genere come, tra gli altri, Laurel Aitken, Freddie Mc Gregor, Africa Unite, Roy Paci, Luciano, Morgan Heritage, Turbulence, Lion D, Raphael e Anthony B.

Dopo l’album del 2013 _Real Vibes_ e le esperienze del 2014 come vincitore del prestigioso Rototom Sunsplash Contest e come membro del team di J-Ax nel programma televisivo The Voice of Italy, PieroDread ritorna quest’anno con l’album #Interplay. Un album scritto e interpretato interamente dall’artista e composto da 13 tracce. Tematiche attuali, cantato in inglese e italiano e un mix di generi che spaziano dal New Roots all’R&B sono gli ingredienti principali di #Interplay.

Hanno preso parte al progetto cantanti di livello come Bunna degli Africa Unite, Sista Awa e il veterano ex Otierre Esa e band riconosciute a livello mondiale come gli Smoke (backing band di Nina Zilli) e la virtuosa House of Riddim, con cui il bobo Anthony B si esibisce in tutta Europa. Da sottolineare anche il prezioso contributo artistico di producers come Jeeba, Niam, More Love, e Princevibe che ha mixato l’intero album. In attesa del disco, che uscirà il 10 aprile, Hotmc ha il piacere di presentarvi in anteprima esclusiva il video mixtape #_Interplay_: un mash up che riassume in un piano sequenza, girato in 12 diverse location, gli highlights dei brani dell’ intero album e che potete vedere nel player qui sopra. Enjoy!
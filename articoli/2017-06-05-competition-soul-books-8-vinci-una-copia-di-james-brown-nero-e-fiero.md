---
layout: articoli
category: Articoli
banner: "/assets/uploads/import/SB_VOL8_COVER-640x640.jpg"
title: "Competition Soul Books #8: vinci una copia di “James Brown: Nero e Fiero!”"
excerpt: "Torna una nuova attesissima puntata della nostra competition dedicata ai libri della collana Soul Books, editi da VoloLibero. Siamo ormai giunti all’ottava puntata, che è dedicata a uno dei più grandi di sempre: James Brown. Uno di cui tutti dovremmo conoscere la storia a memoria (in fondo, ad oggi è ancora l’artista più campionato di [&hellip"
quote: ""
description: "Torna una nuova attesissima puntata della nostra competition dedicata ai libri della collana Soul Books, editi da VoloLibero. Siamo ormai giunti all’ottava puntata, che è dedicata a uno dei più grandi di sempre: James Brown. Uno di cui tutti dovremmo conoscere la storia a memoria (in fondo, ad oggi è ancora l’artista più campionato di [&hellip"
keywords: ""
date: 2017-06-05T00:00:00.000+01:00
author: "Marta Blumi Tripodi"
cover: "/assets/uploads/import/SB_VOL8_COVER-640x640.jpg"
pagination:
  enabled: true

---

Torna una nuova attesissima puntata della nostra competition dedicata ai libri della collana Soul Books, editi da VoloLibero. Siamo ormai giunti all’ottava puntata, che è dedicata a uno dei più grandi di sempre: James Brown. Uno di cui tutti dovremmo conoscere la storia a memoria (in fondo, ad oggi è ancora l’artista più campionato di sempre), ma se così non fosse è il caso di colmare la lacuna.

_**James Brown: Nero e Fiero!**_ racconta la storia di un artista dalla storia incredibile e dalla personalità controversa. Nato poverissimo in South Carolina, da una mamma sedicenne e da un papà ventiduenne, si trasferisce ben presto prima in Georgia e poi a New York. Costretto a vivere di espedienti, dopo l’ennesimo furto d’auto viene condannato a otto anni di lavori forzati (per fortuna ne sconterà solo tre). Una volta uscito di galera, capirà finalmente che c’è una sola cosa che gli riesce bene nella vita, la musica, e si dedicherà unicamente a quella. Ha inventato il funk, è stato ribattezzato il padrino del soul, ha posto le pietre fondative del moderno rythm’n’blues, ma soprattutto è riuscito a passare costantemente da un estremo all’altro: da una parte inventava e diffondeva musica leggerissima e balli come il famigerato funky chicken, dall’altra riusciva a smuovere la coscienza delle folle con brani ad alto tasso di consapevolezza come _Say it loud! I’m black and I’m proud_. James Brown non ha mai avuto vie di mezzo: sposato quattro volte, ha riconosciuto ben nove figli (ma pare che ne abbia avuti almeno una dozzina). Ha cominciato la sua militanza politica nel partito democratico, ma poi ha sostenuto presidenti repubblicani come Nixon e Reagan. All’inizio della sua carriera licenziava chiunque nel suo entourage bevesse o si drogasse, e vent’anni dopo era diventato lui stesso l’emblema della tossicodipendenza. Ha scritto canzoni romanticissime come _It’s a man’s world_, e poi si è ritrovato implicato in numerosi casi di violenza domestica. Era coerente solo con se stesso, e quindi non lo era mai. Ma la sua musica, quella è sempre stata una solida roccia a cui aggrapparsi

Se tutto questo vi stuzzica e vi incuriosisce, vincere una copia di _**James Brown: Nero e Fiero!**_ è molto semplice: Hotmc, in collaborazione con [**Volo Libero**](http://www.vololiberoedizioni.it/), ve ne regala quattro. Basta diventare/essere follower di almeno uno dei nostri social network ([**Facebook**](https://www.facebook.com/hotmcmag "https://www.facebook.com/hotmcmag"), [**Twitter**](https://twitter.com/hotmcmag "https://twitter.com/hotmcmag") o **[Google +](https://plus.google.com/u/0/111205470567886985739/posts "https://plus.google.com/u/0/111205470567886985739/posts")**) e commentare il post relativo a questo articolo (se partecipate tramite FB o Google +) o retwittarlo (se partecipate tramite Twitter). Tra tutti coloro che lo faranno entro e non oltre venerdì 17 giugno a mezzogiorno, estrarremo a sorte un quattro fortunati che riceveranno a casa il libro!

**James Brown: Nero e fiero!** 
**di Eddy Cilìa** 
**prefazione di Massimo Oldani, curiosità di Graziano Uliani** 
**VoloLibero Edizioni** 
**euro 12,00** 
---
layout: articoli
category: Articoli
banner: "/assets/uploads/import/max-romeo-640x360.png"
title: "La leggenda di Max Romeo"
excerpt: "  Quando un pezzo di storia suona a pochi chilometri di distanza da te è quasi impossibile dire no a questa chiamata all’appello. Si tratta di un autentico imperativo categorico… Anche perché quando il pezzo di storia in questione si chiama Max Romeo e sulle spalle ha già 67 primavere la paura di non vederlo [&hellip"
quote: ""
description: "  Quando un pezzo di storia suona a pochi chilometri di distanza da te è quasi impossibile dire no a questa chiamata all’appello. Si tratta di un autentico imperativo categorico… Anche perché quando il pezzo di storia in questione si chiama Max Romeo e sulle spalle ha già 67 primavere la paura di non vederlo [&hellip"
keywords: ""
date: 2014-07-07T00:00:00.000+01:00
author: "Haile Anbessa"
cover: "/assets/uploads/import/max-romeo-640x360.png"
pagination:
  enabled: true

---

[](https://hotmc.com/wp-content/uploads/2014/07/max-romeo.png)

**Quando un pezzo di storia suona a pochi chilometri di distanza da te è quasi impossibile dire no a questa chiamata all’appello. Si tratta di un autentico imperativo categorico…**

Anche perché quando il pezzo di storia in questione si chiama **Max Romeo** e sulle spalle ha già 67 primavere la paura di non vederlo più esibirsi è grande, sempre adottando naturalmente tutti gli scongiuri del caso.  
Proprio per questo motivo **il prossimo sabato 12 luglio**, armato di macchina fotografica e registratore, sarò in quel di **Pinarella di Cervia**, sulla riviera romagnola, per vedere esibirsi il grande Max nello scenario del **Rock Planet** che ultimamente sta regalando parecchie soddisfazioni agli amanti della buona musica.

E proprio ogni amante della buona musica dovrebbe staccare il biglietto di questo concerto e regalarsi un paio d’ore di questa esibizione incredibile perché Max Romeo, nonostante sia un artista reggae e quindi per certi versi di nicchia, ha fatto la storia della musica in generale e la sua **Chase The Devil** datata 1976, ad esempio, è una delle canzoni con più sample in circolazione di chiunque altra.

[](https://hotmc.com/wp-content/uploads/2014/07/max-2.jpg)

**Maxwell Livingstone Smith** è nato a **Saint Ann Bay**, lo stesso parish del grande Bob Marley, il 22 novembre del 1947\. Iniziò la sua carriera come voce nel trio The Emotions non prima di avere passato l’adolescenza a lavorare in una piantagione di canna da zucchero poco fuori Clarendon.

Dopo essersi trasferito a Kingston attorno alla metà degli anni Sessanta conobbe il grande produttore **Bunny Lee** e adottò il suo nome d’arte proprio nel 1968\. Iniziò a registrare delle sessioni con i The HippyBoys che presto sarebbero diventati i mitici **The Upsetters** e nonostante fosse già un devoto rasta, Bunny Lee lo obbligò a cantare la canzone dai forti contenuti espliciti **Wet Dream**. Fu un’autentica svolta perché la canzone fu bandita dalla BBC in Regno Unito e come sempre accade in questi casi, l’undeground decretò il grande successo della canzone e di Romeo. In quel periodo si schierò anche politicamente in maniera molto accesa con il P**eople National Party** e molte delle sue canzoni furono utilizzate come inni dal partito di sinistra giamaicano, su tutte Socialism is Love.

La consacrazione arrivò qualche anno più tardi con l’incontro con il mitico **Lee Scratch Perry**, con cui Max registrò autentici capolavori come Three Blind Mice, Sipple Out Deh e il suo relativo remix **War ina Babylon** e soprattutto Chase the Devil.

Le cose con l’eclettico produttore non volsero al meglio e quindi Romeo si trasferì a **New York** nel 1978\. Qui si occupò addirittura della scrittura di un musical intitolato Reggae appunto, assieme al producer del musical **Hair** Michael Butler, e in cui recitò anche una parte. Negli Stati Uniti entrò in contatto anche con i Rolling Stones, con cui registrò dei cori su Dance contenuta nell’album Emotional Rescue del 1981 degli Stones. Per ricambiare il favore **Keith Richards** co-produsse l’album di Romeo Holding Out My Love to You, in cui il chitarrista degli Stones suonò diversi assoli.

Il resto è pura storia e Max è pronto a scriverne un’altra pagina in una calda serata di metà luglio in Romagna…
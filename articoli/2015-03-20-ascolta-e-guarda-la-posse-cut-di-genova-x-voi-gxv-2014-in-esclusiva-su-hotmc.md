---
layout: articoli
category: Articoli
banner: "/assets/uploads/import/genova_480_500_cropp.jpg"
title: "Ascolta (e guarda) la posse cut di Genova x Voi: GXV 2014 in esclusiva su Hotmc!"
excerpt: "Riassunto delle puntate precedenti: durante l’edizione 2013 di Genova x Voi, il concorso per cantautori e rapper co-patrocinato da Hotmc in cui si vince un contratto con Universal Music Publishing, alcuni concorrenti avevano deciso di portare un microfono con sé in albergo per registrare una posse cut in notturna, per la gioia dei nostri vicini [&hellip"
quote: ""
description: "Riassunto delle puntate precedenti: durante l’edizione 2013 di Genova x Voi, il concorso per cantautori e rapper co-patrocinato da Hotmc in cui si vince un contratto con Universal Music Publishing, alcuni concorrenti avevano deciso di portare un microfono con sé in albergo per registrare una posse cut in notturna, per la gioia dei nostri vicini [&hellip"
keywords: ""
date: 2015-03-20T00:00:00.000+01:00
author: "Marta Blumi Tripodi"
cover: "/assets/uploads/import/genova_480_500_cropp.jpg"
pagination:
  enabled: true

---

Riassunto delle puntate precedenti: durante l’edizione 2013 di [**Genova x Voi**](https://hotmc.com/al-via-le-selezioni-di-genova-per-voi-vinci-un-contratto-con-universal/ "http://hotmc.com/al-via-le-selezioni-di-genova-per-voi-vinci-un-contratto-con-universal/"), il concorso per cantautori e rapper co-patrocinato da Hotmc in cui si vince un contratto con Universal Music Publishing, alcuni concorrenti avevano deciso di portare un microfono con sé in albergo per registrare una posse cut in notturna, per la gioia dei nostri vicini di stanza. Nell’edizione 2014, quindi, con i finalisti della sezione rap ci siamo divertiti a ripetere l’esperimento in maniera più ufficiale, stavolta negli spazi del Teatro Altrove, che l’organizzazione ci aveva gentilmente concesso per le nostre prove. Una serata memorabile: immaginatevi il beat pompato in loop attraverso le casse del palcoscenico, alcuni dei migliori mc della penisola seduti in platea con un quaderno in mano a scrivere ciascuno la propria strofa, per poi infilarsi in uno dei camerini, dove il nostro resident dj Nio aveva allestito uno studio di fortuna, e registrarla. Chi non era di turno a registrare faceva un salto nei vicoli a procurare birra, vino e sigarette per tutti, e una manciata di ore dopo la posse cut aveva finalmente visto la luce. O quasi, perché abbiamo deciso di metterci il carico da undici: ciascuno nella propria città, i finalisti hanno registrato un video, che oggi finalmente possiamo condividere con tutti voi. Ecco a voi **GXV 2014**!

Doverosamente, quindi, grazie nell’ordine a:

I FINALISTI Dea (Sicilia), Easyone (Calabria), Hegokid (Lombardia), Lady Larri (Lazio), Lince (Piemonte), Mastino (Lombardia), Murubutu (Emilia-Romagna), Radici Urbane (Liguria), Smania Uagliuns (Basilicata), Soulcé (Sicilia), Willie Peyote (Piemonte).

RESIDENT DJ & MC Zero Plastica (dj Nio per il beat e Funky Lure per la strofa finale)

GLI ORGANIZZATORI Gian Piero Alloisio, Franco Zanetti e Claudio Buja

COMUNE DI GENOVA, UNIVERSAL MUSIC PUBLISHING E ATID

DAVIDE DI RIENZO E TUTTOMAIS PRODUCTION per il montaggio

TUTTI I VIDEOMAKER che ciascuno nella propria città hanno contribuito alla realizzazione di questo video

Genova x Voi torna nel 2015 con tante novità, stay tuned su Hotmc per iscrizioni e semifinalisti della sezione rap!
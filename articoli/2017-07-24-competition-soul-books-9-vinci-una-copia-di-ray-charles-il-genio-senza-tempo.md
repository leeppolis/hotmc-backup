---
layout: articoli
category: Articoli
banner: "/assets/uploads/import/soul-books.jpg"
title: "Competition Soul Books #9: vinci una copia di “Ray Charles: il genio senza tempo”!"
excerpt: "Prima di partire, fare scorta di libri da leggere sotto l’ombrellone è cosa buona e giusta: una ragione in più per provare a vincere una delle quattro copie dell’ottimo Ray Charles: il genio senza tempo, pubblicato come sempre dagli amici di VoloLibero Edizioni nella collana Soul Books. La vita di Ray Charles, raccontata tra l’altro [&hellip"
quote: ""
description: "Prima di partire, fare scorta di libri da leggere sotto l’ombrellone è cosa buona e giusta: una ragione in più per provare a vincere una delle quattro copie dell’ottimo Ray Charles: il genio senza tempo, pubblicato come sempre dagli amici di VoloLibero Edizioni nella collana Soul Books. La vita di Ray Charles, raccontata tra l’altro [&hellip"
keywords: ""
date: 2017-07-24T00:00:00.000+01:00
author: "Marta Blumi Tripodi"
cover: "/assets/uploads/import/soul-books.jpg"
pagination:
  enabled: true

---

Prima di partire, fare scorta di libri da leggere sotto l’ombrellone è cosa buona e giusta: una ragione in più per provare a vincere una delle quattro copie dell’ottimo _Ray Charles: il genio senza tempo_, pubblicato come sempre dagli amici di VoloLibero Edizioni nella collana Soul Books.

La vita di Ray Charles, raccontata tra l’altro in un bellissimo film, non smette di regalare materiale su cui riflettere e discutere, neppure a tredici anni dalla sua scomparsa. Nato da una sorta di incesto (è infatti il frutto della relazione di un uomo con la sua figlia adottiva, che era appena una ragazzina ai tempi), la sua vita è stata difficilissima fin dall’inizio: il fratellino morì annegato quando lui era piccolo e, come se non bastasse, ad appena cinque anni cominciò a perdere la vista, per ritrovarsi poi completamente cieco entro i sette. Inutile aggiungere che ai tempi era praticamente impossibile trovare una scuola che accettasse un bambino afroamericano e cieco, ma per fortuna venne accolto in un collegio specializzato dove imparò a suonare il piano, uno dei suoi più grandi talenti. Purtroppo, però, quando aveva appena quattordici anni anche sua madre morì, e poco dopo fu espulso da scuola per aver fatto uno scherzo a un professore. Era il 1945, e Ray cominciò a guadagnarsi da vivere nell’unico modo che gli sembrava possibile: suonando e cantando. Una vita di stenti e miseria, inizialmente, che terminò quando finalmente si decise a smetterla di suonare in formazioni male assortite e locali da due soldi e a mettere su la sua band. Nel 1949 arrivò la sua prima hit, _Confession Blues_, e nel 1951 il suo primo contratto discografico.

Se volete sapere come va a finire questa storia, che dopo questo momento di svolta va avanti oltre sessant’anni, potete provare ad accaparrarvi una delle copie del libro! Hotmc, in collaborazione con [**Volo Libero**](http://www.vololiberoedizioni.it/), ve ne regala quattro. Basta diventare/essere follower di almeno uno dei nostri social network ([**Facebook**](https://www.facebook.com/hotmcmag "https://www.facebook.com/hotmcmag"), [**Twitter**](https://twitter.com/hotmcmag "https://twitter.com/hotmcmag") o **[Google +](https://plus.google.com/u/0/111205470567886985739/posts "https://plus.google.com/u/0/111205470567886985739/posts")**) e commentare il post relativo a questo articolo (se partecipate tramite FB o Google +) o retwittarlo (se partecipate tramite Twitter). Tra tutti coloro che lo faranno entro e non oltre lunedì 31 luglio a mezzogiorno, estrarremo a sorte un quattro fortunati che riceveranno a casa il libro!

**Ray Charles: il genio senza tempo** 
**di Antonio Baciocchi** 
**prefazione di Massimo Oldani, curiosità di Graziano Uliani** 
**VoloLibero Edizioni** 
**euro 12,00**
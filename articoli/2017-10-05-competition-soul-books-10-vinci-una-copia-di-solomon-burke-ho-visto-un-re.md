---
layout: articoli
category: Articoli
banner: "/assets/uploads/import/1785447035.jpeg"
title: "Competition Soul Books #10: vinci una copia di “Solomon Burke: ho visto un re”!"
excerpt: "E siamo arrivati anche all’ultimissima puntata di una delle nostre competition più amate, quella legata ai Soul Books: dopo ben dieci volumi, la collana di VoloLibero chiude i battenti e lo fa in bellezza, con un gigante (letteralmente e in senso figurato) della musica soul: Solomon Burke. (Continua dopo la foto) Per le ragazze, il [&hellip"
quote: ""
description: "E siamo arrivati anche all’ultimissima puntata di una delle nostre competition più amate, quella legata ai Soul Books: dopo ben dieci volumi, la collana di VoloLibero chiude i battenti e lo fa in bellezza, con un gigante (letteralmente e in senso figurato) della musica soul: Solomon Burke. (Continua dopo la foto) Per le ragazze, il [&hellip"
keywords: ""
date: 2017-10-05T00:00:00.000+01:00
author: "Marta Blumi Tripodi"
cover: "/assets/uploads/import/1785447035.jpeg"
pagination:
  enabled: true

---

E siamo arrivati anche all’ultimissima puntata di una delle nostre competition più amate, quella legata ai Soul Books: dopo ben dieci volumi, la collana di VoloLibero chiude i battenti e lo fa in bellezza, con un gigante (letteralmente e in senso figurato) della musica soul: Solomon Burke. (_Continua dopo la foto_)

Per le ragazze, il primo impatto con Solomon di solito arriva con Dirty Dancing: la sua _Cry to me_, infatti, è la colonna sonora di una delle scene più amate, quella in cui Baby e Johnny finalmente cascano l’una nelle braccia dell’altro. Ma ovviamente questa è solo la punta di un iceberg particolarmente immenso. La sua vita è stata stranissima in molti sensi: come tanti suoi colleghi ha iniziato con il gospel, senza mai abbandonarlo, perché fino alla fine dei suoi giorni è stato anche vescovo nella chiesa fondata da suo nonno. Parallelamente alla carriera musicale e quella religiosa, faceva anche il becchino: si laureò in scienze funerarie e fu per decenni proprietario e gestore di un’agenzia di pompe funebri. Mettiamoci anche il fatto che nel corso della sua vita ebbe 15 figli (o meglio, 15 sono quelli riconosciuti, probabilmente ce ne sono anche di più) e arrivò a pesare fino a 180 kg (negli ultimi anni durante i concerti era costretto a cantare seduto su un trono al centro del palco, perché non era letteralmente in grado di reggersi in piedi), e capirete senz’altro che ci troviamo davanti a una storia davvero singolare.

Se volete saperne di più della vita (e soprattutto della musica) di Solomon Burke, il consiglio è di procurarvi assolutamente una copia di _**Solomon Burke: ho visto un re**_. O comprandola, o provando ad accaparrarvene una tra quelle che regaliamo noi, in collaborazione con [**Volo Libero**](http://www.vololiberoedizioni.it/),. Basta diventare/essere follower di almeno uno dei nostri social network ([**Facebook**](https://www.facebook.com/hotmcmag "https://www.facebook.com/hotmcmag"), [**Twitter**](https://twitter.com/hotmcmag "https://twitter.com/hotmcmag") o **[Google +](https://plus.google.com/u/0/111205470567886985739/posts "https://plus.google.com/u/0/111205470567886985739/posts")**) e commentare il post relativo a questo articolo (se partecipate tramite FB o Google +) o retwittarlo (se partecipate tramite Twitter). Tra tutti coloro che lo faranno entro e non oltre lunedì 23 ottobre a mezzogiorno, estrarremo a sorte un quattro fortunati che riceveranno a casa il libro!

**Solomon Burke: ho visto un re**  
**di Graziano Uliani e Edoardo Fassio**  
**prefazione di Massimo Oldani, curiosità di Graziano Uliani** 
**VoloLibero Edizioni** 
**euro 12,00**
---
layout: articoli
category: Articoli
banner: "/assets/uploads/import/picciotto-piazza-connection-cover-1024x1024.jpg"
title: "Video anteprima esclusiva Hotmc: Picciotto – Via con me"
excerpt: "Vi presentiamo con piacere in anteprima il nuovo video di Picciotto, Via con me. Picciotto è un rapper che non si limita a sputare due parole in rima: il suo lavoro di operatore sociale lo ha portato a una particolare consapevolezza rispetto a temi come integrazione, razzismo e povertà. Tant’è che il suo album si [&hellip"
quote: ""
description: "Vi presentiamo con piacere in anteprima il nuovo video di Picciotto, Via con me. Picciotto è un rapper che non si limita a sputare due parole in rima: il suo lavoro di operatore sociale lo ha portato a una particolare consapevolezza rispetto a temi come integrazione, razzismo e povertà. Tant’è che il suo album si [&hellip"
keywords: ""
date: 2015-06-10T00:00:00.000+01:00
author: "Marta Blumi Tripodi"
cover: "/assets/uploads/import/picciotto-piazza-connection-cover-1024x1024.jpg"
pagination:
  enabled: true

---

Vi presentiamo con piacere in anteprima il nuovo video di Picciotto, _Via con me_. Picciotto è un rapper che non si limita a sputare due parole in rima: il suo lavoro di operatore sociale lo ha portato a una particolare consapevolezza rispetto a temi come integrazione, razzismo e povertà. Tant’è che il suo album si intitola Piazza connection proprio a imperitura memoria delle periferie in cui si muove di solito (il disco è pubblicato da Mandibola Records). Di questo brano, il diretto interessato racconta:

“Via con me _è uno dei brani più intimisti del mio nuovo album, ultima traccia del disco che ha nel ritornello un manifesto di precarietà esistenziale, il continuo chiedersi ‘parto o resto’ legato non solo alla città nella quale si vive ma anche a condizioni caratteriali, di approccio e lotta ai quotidiani disagi che quest’era riserva alle presenti e future generazioni. Accelerare verso l’indefinito cercando di costruire un nuovo immaginario piuttosto che vivere passivamente l’agonizzante mancanza di prospettive future._ _Il video vede la presenza di alcuni adolescenti del quartiere Zen 2 di Palermo in viaggio a Lampedusa in occasione del Mediterraneo Antirazzista. Abbiamo scelto Lampedusa come location in quanto Isola simbolo di arrivi e fughe, di disagio e integrazione, di umanità e riscatto”._

Produzione di Satomi & Ain’t Deaf Enough. Riprese e montaggio di Ruben Monterosso. Enjoy!
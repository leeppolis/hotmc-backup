---
layout: articoli
category: Articoli
banner: "/assets/uploads/import/QUANDOMUOREDIO_cover_INSTA_01-1024x1024.jpg"
title: "Rischio – Quando muore dio feat. Er Costa & Egreen: video"
excerpt: "Quando muore Dio è il titolo del secondo singolo estratto da Per Soldi 09/15, il nuovo ep di Rischio, prossimamente disponibile in streaming e su tutti i digital stores. A un anno da 09/15, il primo estratto del progetto, che vedeva la partecipazione di Achille Lauro, il rapper bolognese Rischio torna con un nuovo brano [&hellip"
quote: ""
description: "Quando muore Dio è il titolo del secondo singolo estratto da Per Soldi 09/15, il nuovo ep di Rischio, prossimamente disponibile in streaming e su tutti i digital stores. A un anno da 09/15, il primo estratto del progetto, che vedeva la partecipazione di Achille Lauro, il rapper bolognese Rischio torna con un nuovo brano [&hellip"
keywords: ""
date: 2018-05-17T00:00:00.000+01:00
author: "Gabriel Marciano"
cover: "/assets/uploads/import/QUANDOMUOREDIO_cover_INSTA_01-1024x1024.jpg"
pagination:
  enabled: true

---

**_Quando muore Dio_** è il titolo del secondo singolo estratto da **_Per Soldi 09/15_**, il nuovo ep di **Rischio,** prossimamente disponibile in streaming e su tutti i digital stores.

A un anno da _09/15_, il primo estratto del progetto, che vedeva la partecipazione di Achille Lauro, il rapper bolognese Rischio torna con un nuovo brano che precede l’imminente uscita del suo nuovo progetto ufficiale.

Dopo aver trascorso gli ultimi anni concentrandosi sulla crescita di State Of Mind, il brand di abbigliamento e streetwear da lui creato, **Jimmy Spinelli aka Rischio** è infatti tornato a scrivere, coinvolgendo nel suo nuovo progetto diversi amici, tra i più talentuosi e quotati rapper della scena.

_Quando muore Dio_ vede la partecipazione di due dei massimi rappresentanti del panorama underground italiano, Er Costa e E-Green, legati a Rischio da un rapporto di amicizia e reciproca stima artistica. I tre rapper danno vita ad un brano d’impatto, un racconto della perdizione insita nella natura dell’uomo, che deve lottare contro i propri istinti e contro la propria indole pur di domare le proprie inclinazioni peggiori. Il risultato però non è lo stesso per tutti: trovarsi a dover scegliere tra amore e soldi può piegare anche il migliore degli uomini, a prescindere dagli sforzi.

La produzione di “Quando muore Dio” porta la firma di **Kique Velasquez**, affiancato da **Davide Ice**; il video, contraddistinto a più riprese da eccessi quasi surreali, giochi di luce claustrofobici e figure provocatorie, è stato realizzato da Undervilla Productions.
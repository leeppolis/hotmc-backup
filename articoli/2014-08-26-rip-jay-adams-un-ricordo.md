---
layout: articoli
category: Articoli
banner: "/assets/uploads/import/249_1jay_adams_copy-640x686.jpg"
title: "RIP Jay Adams: un ricordo"
excerpt: "Il mondo è in lutto ancora una volta: Jay Adams è morto per infarto all’età di 53 anni in Messico, dove si trovava in vacanza con la moglie. Ad annunciarne la morte è stata la sua manager Susan Ferris. La morte del più grande skater di tutti i tempi ha lasciato appassionati e non con la [&hellip"
quote: ""
description: "Il mondo è in lutto ancora una volta: Jay Adams è morto per infarto all’età di 53 anni in Messico, dove si trovava in vacanza con la moglie. Ad annunciarne la morte è stata la sua manager Susan Ferris. La morte del più grande skater di tutti i tempi ha lasciato appassionati e non con la [&hellip"
keywords: ""
date: 2014-08-26T00:00:00.000+01:00
author: "Gabriele Sessa"
cover: "/assets/uploads/import/249_1jay_adams_copy-640x686.jpg"
pagination:
  enabled: true

---

[](https://hotmc.com/wp-content/uploads/2014/08/249%5F1jay%5Fadams%5Fcopy.jpg)

Il mondo è in lutto ancora una volta: Jay Adams è morto per infarto all’età di 53 anni in Messico, dove si trovava in vacanza con la moglie. Ad annunciarne la morte è stata la sua manager Susan Ferris.

La morte del più grande skater di tutti i tempi ha lasciato appassionati e non con la bocca aperta: lo skater in passato aveva avuto problemi con l’eroina e aveva vissuto una vita sregolata e pericolosa, ma tutto questo faceva parte del passato. Jay era diventato una persona nuova, aveva cambiato vita ma non la sua passione più grande, infatti nonostante il peso e l’età non aveva rinunciato a cavalcare la tavola con la classe d’un tempo.

Jay Adams è stato una vera e propria leggenda, ha vissuto tutta la sua vita tra la sua gente, nel suo quartiere natale di Venice, e fu proprio lui che negli anni settanta fondò la crew più famosa di tutti i tempi, gli Z-Boys, collettivo di ex surfisti divenuti skater. Insieme a loro, Adams trasformò radicalmente lo skateboard, portandolo da hobby a vera e propria disciplina e trasformando anche l’approccio alla tavola e i trick. Lo skate moderno lo si deve principalmente a lui.

Le capacità del gruppo trasformarono i componenti in icone intramontabili. Jay divenne il simbolo-culto dello skate, grazie al suo singolare carisma e anche grazie al suo ripudio di denaro e pubblicità che ronzavano attorno allo skate, cosa che lo rese una specie di profeta tra i giovani skater delle strade di tutto il mondo. Inoltre, nella sua vita dimostrò spesso la sua avversità verso i “ricchi” introducendosi nelle ville di Beverly Hills, abbandonate per la siccità, usando le piscine vuote come rampe per compiere le sue acrobazie. Fu proprio in queste piscine che _The original seed (il seme originale)_ divenne leggenda e trasformò l’uso della tavola, introducendo il suo stile estremo in freestyle.

Nel 1982 Jay fu accusato d’aver istigato l’omicidio d’un ragazzo omosessuale di Los Angels, morto dopo un pestaggio: superati i problemi legali e scontata la pena, negli anni novanta entrò nel tunnel dell’eroina, iniziando ad assumere stupefacenti dopo la morte del fratello e dei genitori.

Su Adams e il suo gruppo sono stati girati un documentario e un film (_Dogtown & Z-Boys_ e _Lords Of Dogtown_), in cui si raccontano le loro gesta. Inoltre il personaggio di Iggy Van Zalant del videogioco Tony Hawk’s American Westeland è ispirato proprio a Jay.

Di solito, quando una persona muore, il sipario della sua vita si chiude per sempre: in casi speciali rimane aperto ancora un po’, il tempo che il suo ricordo sparisca, in casi estremi il sipario rimane aperto per l’eternità. Il caso di Jay è un caso estremo, perché lui non era una persona normale, era ed è parte di qualcosa d’eterno. Il sipario di Jay Adams si chiuderà solo quando morirà lo skate.
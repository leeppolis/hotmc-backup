---
layout: articoli
category: Articoli
banner: "/assets/uploads/import/breathin-faya-600x600.jpg"
title: "Train to Roots – Breathin’ Faya"
excerpt: "Fuori il 5 dicembre 2011 “BREATHIN’ FAYA”, il terzo album dei TRAIN TO ROOTS. L’album sarà disponibile su etichetta One Step Records con distribuzione Venus. “BREATHIN’ FAYA” è un album nato “on the road”, concepito durante l’impegnativa attività live della band, a cavallo  tra il 2010 ed il 2011. In questo periodo, infatti, i TTR [&hellip"
quote: ""
description: "Fuori il 5 dicembre 2011 “BREATHIN’ FAYA”, il terzo album dei TRAIN TO ROOTS. L’album sarà disponibile su etichetta One Step Records con distribuzione Venus. “BREATHIN’ FAYA” è un album nato “on the road”, concepito durante l’impegnativa attività live della band, a cavallo  tra il 2010 ed il 2011. In questo periodo, infatti, i TTR [&hellip"
keywords: ""
date: 2011-12-07T00:00:00.000+01:00
author: "Haile Anbessa"
cover: "/assets/uploads/import/breathin-faya-600x600.jpg"
pagination:
  enabled: true

---

Fuori il 5 dicembre 2011 “BREATHIN’ FAYA”, il terzo album dei TRAIN TO ROOTS. L’album sarà disponibile su etichetta One Step Records con distribuzione Venus.

“BREATHIN’ FAYA” è un album nato “on the road”, concepito durante l’impegnativa attività live della band, a cavallo tra il 2010 ed il 2011\. In questo periodo, infatti, i TTR hanno pubblicato progressivamente diversi singoli che sono poi confluiti nell’album, riscontrando già dalle anteprime i favori di tutti gli appassionati del reggae.

Tra i singoli più apprezzati, Shame” (il cui video su YouTube ha superato le 250 mila visualizzazioni), “Faya”, “Il più bel sogno”, “Enemies”.

“BREATHIN’ FAYA” è stato presentato in anteprima nella primavera del 2011, durante l’omonimo tour promozionale, e successivamente con una edizione speciale in collaborazione con il quotidiano “L’UNIONE SARDA”.

Dalla Sardegna al centro del Mediterraneo ed ormai presenti sui migliori palchi del reggae europeo, i TTR propongono con “BREATHIN’ FAYA” un equilibrio perfetto tra il passato e le nuove tendenze del reggae internazionale, liriche in sardo, inglese ed italiano, tre voci che si completano per un sound eccezionale.

La band mostra una notevole evoluzione dal suono degli esordi, offrendo un quadro musicale in cui un suono esplosivo, attuale e fresco non dimentica le origini.

In questo modo, tra roots e rocksteady passando per i beat del drum&bass, intermezzi soul ed ottimi interventi dub, i TTR manifestano la propria voglia di combattere contro il sistema e la propria militanza. Senza mai mettere da parte l’amore per la propria terra e per il reggae, i TTR non dimenticano di ringraziare per i doni che quotidianamente ricevono.

Sicuramente “BREATHIN’ FAYA” rappresenta appieno l’identità di una delle migliori band reggae del Mediterraneo.
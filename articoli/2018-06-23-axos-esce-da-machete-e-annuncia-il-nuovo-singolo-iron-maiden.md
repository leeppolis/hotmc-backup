---
layout: articoli
category: Articoli
banner: "/assets/uploads/import/unnamed-3.jpg"
title: "Axos esce da Machete e annuncia il nuovo singolo: Iron Maiden"
excerpt: "Axos annuncia il suo nuovo singolo Iron Maiden, la sua prima canzone ufficiale di questo 2018 in uscita venerdì 29 giugno su tutte le piattaforme digitali. Il brano è prodotto dal team 40 creato dallo stesso Axos e composto da Pitto Stail (producer), Valerio Papa (chitarrista) e Giorgio Nardi (bassista). In parallelo un altro annuncio: [&hellip"
quote: ""
description: "Axos annuncia il suo nuovo singolo Iron Maiden, la sua prima canzone ufficiale di questo 2018 in uscita venerdì 29 giugno su tutte le piattaforme digitali. Il brano è prodotto dal team 40 creato dallo stesso Axos e composto da Pitto Stail (producer), Valerio Papa (chitarrista) e Giorgio Nardi (bassista). In parallelo un altro annuncio: [&hellip"
keywords: ""
date: 2018-06-23T00:00:00.000+01:00
author: "Gabriel Marciano"
cover: "/assets/uploads/import/unnamed-3.jpg"
pagination:
  enabled: true

---

**Axos** annuncia il suo nuovo singolo **_Iron Maiden_**, la sua prima canzone ufficiale di questo 2018 in uscita venerdì 29 giugno su tutte le piattaforme digitali. Il brano è prodotto dal team **40** creato dallo stesso Axos e composto da Pitto Stail (producer), Valerio Papa (chitarrista) e Giorgio Nardi (bassista). In parallelo un altro annuncio: quello dell’uscita da Machete.

Dopo l’EP Anima Mea, pubblicato a fine 2017, il rapper di Milano ha infatti deciso di prendere una strada diversa. Comincia dunque per Axos una nuova avventura. Queste le sue parole:

“Dopo un anno dentro la crew più forte d’Italia con la quale ho condiviso momenti e palchi magnifici, che sono sicuro continueremo a condividere, mi trovo a far fronte alla mia identità.  
Dichiaro ufficialmente la mia uscita da Machete per intraprendere un’altra strada.  
Ho sempre conosciuto la mia.  
So che le tappe sono importanti ma poi il viaggio deve ricominciare.  
Siam fatti così!  
Siamo benedetti!”.

Terminata l’avventura con l’etichetta fondata da Salmo, Dj Slait, El Raton ed En?gma – a sua volta tornato del tutto indipendente circa un anno e mezzo fa – si apre un nuovo capitolo nella carriera di Axos, un singolo dal nome _Iron Maiden_, che conferma la distanza dell’artista dai cliché del rap italiano e mette le basi per un cammino nuovo, un cammino che Axos si auspica lo porterà ancora più in là di dove è arrivato fino ad oggi.

_Iron Maiden_ di Axos è disponibile al presave su Spotify da oggi e 3 persone tra quelle che presalveranno il singolo avranno una sorpresa che verrà svelata nei prossimi giorni.

Al seguente link è possibile effettuare il presave di **_Iron Maiden_**:

<http://presave.io/t/ironmaiden>
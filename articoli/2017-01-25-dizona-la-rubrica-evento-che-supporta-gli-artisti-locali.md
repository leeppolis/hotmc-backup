---
layout: articoli
category: Articoli
banner: "/assets/uploads/import/DI-Zona-Cover-Aggiornata.jpg"
title: "DIZONA, la rubrica-evento che supporta gli artisti locali"
excerpt: "  Un saluto a tutti, ritorno a scrivere di musica dopo un periodo di pausa più o meno lungo, in primis per una voglia personale ed in secundis poichè ho modo di girare palchi in tutto lo stivale, vedo, sento e vengo in contatto con tantissime realtà del sottobosco musicale, nello specifico quello rap, di [&hellip"
quote: ""
description: "  Un saluto a tutti, ritorno a scrivere di musica dopo un periodo di pausa più o meno lungo, in primis per una voglia personale ed in secundis poichè ho modo di girare palchi in tutto lo stivale, vedo, sento e vengo in contatto con tantissime realtà del sottobosco musicale, nello specifico quello rap, di [&hellip"
keywords: ""
date: 2017-01-25T00:00:00.000+01:00
author: "Mastafive"
cover: "/assets/uploads/import/DI-Zona-Cover-Aggiornata.jpg"
pagination:
  enabled: true

---

Un saluto a tutti, ritorno a scrivere di musica dopo un periodo di pausa più o meno lungo, in primis per una voglia personale ed in secundis poichè ho modo di girare palchi in tutto lo stivale, vedo, sento e vengo in contatto con tantissime realtà del sottobosco musicale, nello specifico quello rap, di cui sento dovere di parlare e divulgare.  
Tra gli ipotetici 30mila rapper calcolati da [**Jason Rader**](https://bit.ly/Rapper%5Fin%5FItalia) è vero che c’è moltissimo e sano diletto di ragazzini ma è altrettanto vero che c’è molto di “underrated”, non solo per quelli che sono i miei gusti ma proprio per il talento e la personalità di moltissimi artisti.

Questi sono i presupposti per creare DIZONA: un concetto nato dal pezzo anni ’90 di Lyricalz e Sab Sista, che diventa grazie a HOTMC una rubrica, è allo stesso tempo anche una Jam session, un mixtape, una compilation, un evento Nazionale.

Insieme ad amici e promoter di tutta Italia cercheremo di creare Jam a microfono aperto per tutti i gruppi che man mano si proporranno attraverso la[ **nostra mail**](mailto:dizona@bmrecords.eu). I gruppi verranno ascoltati e poi selezionati secondo il criterio dimostrativo di saper fare bene, anche se alle prime armi, “musica”. Verranno recensiti nella rubrica e quindi chiamati a performare alla jam DIZONA più vicina a loro. A fare da regista di questo storia ci sarò io aiutato da amici più conosciuti, capaci e affermati che “Jammeranno” con gli artisti emergenti di volta in volta. A sostenere il progetto anche 5TATE of MIND, brand che da sempre ha sposato la filosofia del pensare globale ma agire locale, sostenendo le scene locali così come i grossi eventi.

Domande veloci:

– Ma cerchi solo gruppi BOOM BAP, alla vecchia maniera?  
NO . Cerchiamo gente che rappresenti con il rap la propria zona, l’originalità, il dare un contributo vero evitando la copia della copia.

– Si paga per partecipare?  
NO. Però non sarebbe una brutta idea… in ogni caso non si paga e non si pagherà.  
–  
Registreremo il tutto, verrà editato e mixato e messo online sul mio canale Mixcloud. Poteva finire qua, ma ogni 6 mesi circa uscirà una compilation con i gruppi migliori del periodo trascorso, su tutti i webstore e tutte le piattaforme di streaming, a cura di B.M.Records.

Potevamo fermarci, ma so che questa scena merita di più e, grazie al partner Soundreef, saremo in grado di far sì che tutti i selezionati della compilation non ancora protetti sul proprio diritto di autore possano incassare le proprie royalties autoriali per i live, i passaggi radio & TV, il Web e tutti gli altri tipi di utilizzo.

In un periodo storico in cui la forza di questa musica è la gente, le etichette e le testate di settore stringono le maglie per rendere sempre più esclusivo e di pochi ciò che è nato per essere della gente, oggi più che mai avere un filosofia che pensa globale e agisce locale assume un senso comune per tutti, è un altro concetto di “popolare”.

HOTMC, BMRECORDS, 5TATE of MIND e SOUNDREEF riportano l’Hip Hop in ZONA.

Siete pronti a rappresentare la vostra gente DIZONA?

[**Qui** ](https://bit.ly/DIZONA%5FRUNBRS)potete ascoltare la prima data che si è svolta a Brescia, mentre sabato 28 gennaio 2017 ci sarà la [**data a Bassano del Grappa**](https://bit.ly/DZONA%5FBDG).
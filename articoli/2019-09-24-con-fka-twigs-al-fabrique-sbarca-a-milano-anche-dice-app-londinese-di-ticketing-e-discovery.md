---
layout: articoli
category: Articoli
banner: "/assets/uploads/import/DICE_Logo_Black_RGB-2-1024x1024.png"
title: "Con FKA twigs al Fabrique sbarca a Milano anche DICE, app londinese di ticketing e discovery"
excerpt: "Quello di FKA twigs è uno dei nomi più interessanti del panorama urban internazionale. Fresca di uscita di un nuovo singolo con Future, Holy Terrain – che anticipa il suo nuovo disco, in arrivo ad ottobre -, l’artista inglese con origini giamaicane si era già fatta conoscere anche tra gli appassionati della scena rap, collaborando [&hellip"
quote: ""
description: "Quello di FKA twigs è uno dei nomi più interessanti del panorama urban internazionale. Fresca di uscita di un nuovo singolo con Future, Holy Terrain – che anticipa il suo nuovo disco, in arrivo ad ottobre -, l’artista inglese con origini giamaicane si era già fatta conoscere anche tra gli appassionati della scena rap, collaborando [&hellip"
keywords: ""
date: 2019-09-24T00:00:00.000+01:00
author: "Riccardo Primavera"
cover: "/assets/uploads/import/DICE_Logo_Black_RGB-2-1024x1024.png"
pagination:
  enabled: true

---

Quello di **FKA twigs** è uno dei nomi più interessanti del panorama urban internazionale. Fresca di uscita di un nuovo singolo con **Future**, _Holy_ _Terrain_ – che anticipa il suo nuovo disco, in arrivo ad ottobre -, l’artista inglese con origini giamaicane si era già fatta conoscere anche tra gli appassionati della scena rap, collaborando a _Testing_ di **A$AP Rocky**. Il suo show è ora in dirittura d’arrivo nel nostro paese: il 29 novembre sbarcherà infatti al Fabrique di Milano.

Il suo arrivo coincide con quello di **DICE**, un’app inglese che si occupa di ticketing e discovery di eventi. La peculiarità di DICE, oltre alla natura incredibilmente user friendly, è quella di introdurre una struttura che ambisce a contrastare e debellare il fenomeno del bagarinaggio. I biglietti acquistati tramite DICE – partner esclusivo di quello di FKA twigs e di molti altri show – sono infatti personali e incedibili. Le misure di sicurezza a riguardo sono molteplici, e permettono una spietata lotta al mondo del secondary ticketing. Per prima cosa, i biglietti sono disponibili due ore prima del live solo sul proprio telefono, con due step di autenticazione e ticket “animati” che sono un vero incubo per i bagarini. Poi, le liste di attesa che si attivano in caso di sold out e le modalità di rimborso eliminano la necessità della rivendita. Infine, l’intelligenza dell’applicazione stessa, che sa monitorare e bannare chiunque cerchi di aggirare il sistema.

L’appuntamento con FKA twigs – e quindi con DICE – è per il 29 novembre a Milano; per gli amanti di altri generi musicali però, la partnership partirà il 27 settembre, in occasione dello show di Ricardo Villalobos ai Magazzini Generali di Milano.
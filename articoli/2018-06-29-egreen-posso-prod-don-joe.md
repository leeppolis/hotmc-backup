---
layout: articoli
category: Articoli
banner: "/assets/uploads/import/unnamed-4-1.jpg"
title: "Egreen – Posso prod. Don Joe"
excerpt: "Posso. è il titolo dell’ultima fatica di Egreen, uscita stamattina su tutte le piattaforme digitali, nel giorno del suo 34esimo compleanno, e prodotta da una leggenda del beatmaking italiano come Don Joe. Fantini torna quindi, per l’ottavo anno consecutivo, con il suo “pezzo dell’estate”, appuntamento che non manca di onorare ormai dal 2010 e che, [&hellip"
quote: ""
description: "Posso. è il titolo dell’ultima fatica di Egreen, uscita stamattina su tutte le piattaforme digitali, nel giorno del suo 34esimo compleanno, e prodotta da una leggenda del beatmaking italiano come Don Joe. Fantini torna quindi, per l’ottavo anno consecutivo, con il suo “pezzo dell’estate”, appuntamento che non manca di onorare ormai dal 2010 e che, [&hellip"
keywords: ""
date: 2018-06-29T00:00:00.000+01:00
author: "Gabriel Marciano"
cover: "/assets/uploads/import/unnamed-4-1.jpg"
pagination:
  enabled: true

---

**_Posso._** è il titolo dell’ultima fatica di **Egreen**, uscita stamattina su tutte le piattaforme digitali, nel giorno del suo 34esimo compleanno, e prodotta da una leggenda del beatmaking italiano come **Don Joe**.

Fantini torna quindi, per l’ottavo anno consecutivo, con il suo “pezzo dell’estate”, appuntamento che non manca di onorare ormai dal 2010 e che, al contrario dei singoli estivi che molti artisti tendono a pubblicare, non ha intenzione di essere un brano orecchiabile o radio-friendly… se mai l’opposto.

Impreziosita dal beat di Don Joe – con il quale Egreen ha collaborato per la prima volta, dimostrando un gran feeling musicale tra i due – la traccia offre ciò che l’ascoltatore di “FantaGigi” cerca: non un pezzo da ballare in discoteca, ma una serie di manate sui denti che arrivano puntuali alla fine di ogni quartina.

_Posso._ segue il successo del disco **Entropia 3**, uscito lo scorso 20 aprile per Pluggers, quindicesima fatica uscita da uno studio di registrazione in 16 anni di granitica attività nel panorama dell’hip hop italiano da parte di Egreen.
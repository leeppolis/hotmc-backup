---
layout: articoli
category: Articoli
banner: "/assets/uploads/import/hotmc.jpg"
title: "La nuova vita di Hotmc: da oggi siamo un portale indipendente. Davvero."
excerpt: "Non tutti lo sanno, ma Hotmc esiste dal lontano 1996 (in questa forma, più precisamente, dal 1998). Fondato dai mitici Lippo e Penzucci agli albori dell’Internet italiano, è stato il primissimo web magazine dedicato all’hip hop sul territorio nazionale. In questi vent’anni non ha mai chiuso i battenti, neanche quando tutti davano l’hip hop ormai [&hellip"
quote: ""
description: "Non tutti lo sanno, ma Hotmc esiste dal lontano 1996 (in questa forma, più precisamente, dal 1998). Fondato dai mitici Lippo e Penzucci agli albori dell’Internet italiano, è stato il primissimo web magazine dedicato all’hip hop sul territorio nazionale. In questi vent’anni non ha mai chiuso i battenti, neanche quando tutti davano l’hip hop ormai [&hellip"
keywords: ""
date: 2016-03-16T00:00:00.000+01:00
author: "Marta Blumi Tripodi"
cover: "/assets/uploads/import/hotmc.jpg"
pagination:
  enabled: true

---

Non tutti lo sanno, ma **Hotmc esiste dal lontano 1996** (in questa forma, più precisamente, dal 1998). Fondato dai mitici Lippo e Penzucci agli albori dell’Internet italiano, è stato il primissimo web magazine dedicato all’hip hop sul territorio nazionale. In questi vent’anni non ha mai chiuso i battenti, neanche quando tutti davano l’hip hop ormai per spacciato: abbiamo continuato ad esserci e a seguire con passione quello che succedeva a casa nostra e all’estero, sia che il rap fosse primo in classifica, sia che fosse abbandonato e dimenticato dalle masse. In due decadi **i nostri collaboratori (molti dei quali nel frattempo sono diventati giornalisti di mestiere) hanno prodotto quasi 7.000 interviste, articoli, contenuti esclusivi, reportage**, che ancora potete leggere e trovare disponibili gratuitamente qui: siamo stati tra i primi a intervistare quelle che oggi sono le superstar della musica urban in Italia, e **sicuramente siamo stati tra i primi a crederci. Ci crediamo ancora. Ci crederemo sempre.**

Per tutti questi motivi, abbiamo deciso che i tempi erano maturi per provare a camminare esclusivamente sulle nostre gambe: **a partire da oggi, Hotmc si separa da Rockit e torna ad essere un network indipendente**, con ancora più carica e voglia di fare e moltissimi nuovi progetti in cantiere, tra cui una **nuova struttura editoriale e una nuova grafica** che vedrete pronta tra qualche settimana. Il cuore pulsante del sito resta lo stesso, ma metteremo in campo nuove partnership, nuovi contenuti, una redazione ampliata, ricca di veterani e nuovi nomi dell’urban journalism italiano e molto, molto altro ancora: **nei prossimi mesi ne vedrete delle belle.** Ringraziamo gli amici di Rockit per l’ospitalità in questi ultimi quattro anni e auguriamo loro il meglio. Comincia una nuova avventura, e cercheremo di meritarci tutto il sostegno che ci avete regalato in questi anni. Siamo tornati ad essere un _independent urban playground_, come recita il nostro motto, e siamo molto emozionati all’idea!
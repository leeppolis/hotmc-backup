---
layout: rubriche
category: Rubriche
banner: "/assets/uploads/import.rubriche/For_Honor_Keyart_2016-640x633.jpg"
title: "For Honor"
excerpt: "For Honor è un titolo che fin dalle prime battute mantiene le promesse che sembrano trasparire dalle premesse che gli sviluppatori ci hanno regalato nel corso di questi lunghi mesi di gestazione. Il titolo si è sempre dimostrato onesto e senza fronzoli, con trailer sempre con la grafica di gioco e con lo stile che [&hellip"
quote: ""
description: "For Honor è un titolo che fin dalle prime battute mantiene le promesse che sembrano trasparire dalle premesse che gli sviluppatori ci hanno regalato nel corso di questi lunghi mesi di gestazione. Il titolo si è sempre dimostrato onesto e senza fronzoli, con trailer sempre con la grafica di gioco e con lo stile che [&hellip"
keywords: ""
date: 2017-03-06T00:00:00.000+01:00
author: "Game Master"
cover: "/assets/uploads/import.rubriche/For_Honor_Keyart_2016-640x633.jpg"
pagination:
  enabled: true

---

  
For Honor è un titolo che fin dalle prime battute mantiene le promesse che sembrano trasparire dalle premesse che gli sviluppatori ci hanno regalato nel corso di questi lunghi mesi di gestazione.

Il titolo si è sempre dimostrato onesto e senza fronzoli, con trailer sempre con la grafica di gioco e con lo stile che potremo rivedere nel corso di tutta l’esperienza di gioco.

Un titolo multiplayer a cui ci si deve dedicare a lungo e si avranno sicuramente tantissime soddisfazioni nel corso dell’esperienza di gioco. Vi rapirà fin dal primo momento e sarà difficile staccarvene.

Il titolo è prevalentemente multiplayer anche se potremo giocare una campagna in single player anche in co-op in compagnia di un amico fidato. La durata media della campagna è di un sei ore a livello normale anche se a livello più difficile potrà tranquillamente farvi impiegare il doppio del tempo. La campagna ha una funzione principalmente di tutorial e quindi di introduzione allo splendido sistema di combattimento che Ubisoft ha saputo creare.

In questa esperienza potremo anche scoprire dei collezionabili che andranno ad arricchire il nostro emblema e avremo quindi oggetti per personalizzare il nostro avatar online.

Nei diciotto livelli avremo un’infarinatura completa delle varie classi e le varie categorie che poi avremo modo di sperimentare durante le nostre lunghe sessioni online. La campagna sarà comunque in grado di regalare momenti molto esaltanti e quindi massacrare legioni di nemici potrà farvi provare grandi soddisfazioni.

Una trama interessante poi vi farà godere il titolo a pieno. Potremo anche svolgere diverse attività come correre a cavallo da una parte di un livello a un’altra, utilizzare strumenti di sfondamento oppure respingere cariche di numerosi nemici.

Samurai, vichinghi e cavalieri si scontrano in uno scenario irreale anche se la spettacolarità non manca mai. Il vero fiore all’occhiello della produzione comunque è il gameplay impreziosito da un combat system di altissimo livello che raramente si è visto in un gioco di questo tipo.

Potremo sferrare colpi deboli e colpi più potenti provenienti da tre direzioni diverse diventando talmente profondo da sembrare un picchiaduro. Con lo stick poi potremo parare i vari colpi. Dovremo quindi studiare mosse e contromosse e quindi ogni duello sul campo sarà un insieme di astuzie in cui solo il migliore avrà la meglio.

Potremo anche utilizzare le varie insidie dei livelli come buttare i nemici nei dirupi o gettarli nel fuoco o in un geyser per eliminarli prima del tempo.

Avremo a disposizione dodici personaggi divisi per classi da poter utilizzare. Possiamo tranquillamente dire che tutte le classi sono ben bilanciate tra loro. Alcuni personaggi saranno agili, altri più forti con set di mosse uniche e quindi dovremo trovare la nostra summa per avere successo nel gioco.

Dal punto di vista grafico il gioco si comporta molto bene. Mappe vaste e ben congegnate e ricche di dettagli. I personaggi hanno animazioni molto ben realizzate e un look carismatico. Buone le texture, risoluzione e framerate sempre stabile.

Un titolo multiplayer veramente eccellente che si amplierà nel corso del tempo e quindi regalerà ancora più divertimento.

 **Voto: 9**
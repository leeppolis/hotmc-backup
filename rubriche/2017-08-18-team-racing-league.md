---
layout: rubriche
category: Rubriche
banner: "/assets/uploads/import.rubriche/Team-Racing-League-Review-Gaming-Cypher-768x432-640x360.jpg"
title: "Team Racing League"
excerpt: "I giochi racing legati al multiplayer sono estremamente divertenti se giocati in compagnia di amici. Anche i giocatori più casual infatti possono fare faville con un joypad in mano concorrendo contro altri amici. Lo studio olandese Gamious ha deciso proprio di  portare questo schema di gioco all’ennesima potenza creando un gioco divertente, immediato e per [&hellip"
quote: ""
description: "I giochi racing legati al multiplayer sono estremamente divertenti se giocati in compagnia di amici. Anche i giocatori più casual infatti possono fare faville con un joypad in mano concorrendo contro altri amici. Lo studio olandese Gamious ha deciso proprio di  portare questo schema di gioco all’ennesima potenza creando un gioco divertente, immediato e per [&hellip"
keywords: ""
date: 2017-08-18T00:00:00.000+01:00
author: "Game Master"
cover: "/assets/uploads/import.rubriche/Team-Racing-League-Review-Gaming-Cypher-768x432-640x360.jpg"
pagination:
  enabled: true

---

  
I giochi racing legati al multiplayer sono estremamente divertenti se giocati in compagnia di amici. Anche i giocatori più casual infatti possono fare faville con un joypad in mano concorrendo contro altri amici. Lo studio olandese Gamious ha deciso proprio di portare questo schema di gioco all’ennesima potenza creando un gioco divertente, immediato e per tutti.

Il titolo è ancora in work in progress ma promette già molto bene. Un titolo con caratteristiche uniche che lo smarca dai concorrenti canonici del genere. Il gioco ha una forte ispirazione arcade e ha delle caratteristiche estremamente casual come ad esempio l’utilizzo di oggetti, partite tre contro tre oppure una forte cooperazione in alcuni casi tra vari giocatori.

Il gioco di squadra infatti molto spesso vi servirà per magari far deragliare gli avversari, organizzare strategie e giochi di squadra e quindi prevalere sugli avversari. Da soli non riuscirete a vincere molte gare, questo è garantito.

Le mappe sono be congegnate, tutte con sezioni che si possono tranquillamente distruggere e quindi impattare sul gameplay. Il tutto comunque come già affermato in maniera molto semplice e immediata e ci sarà molto spazio per costruire strategie con i vostri compagni di gioco e magari posizionare ostacoli per gli avversari. Mai una gara sarà quindi simile all’altra ma ogni volta vi troverete di fronte a una sorta di esperienza differente. È auspicabile quindi in questo senso che gli sviluppatori introducano in futuro mappe sempre più grandi in modo da moltiplicare il divertimento. Si potrà giocare sia con il controller che con la tastiera anche se il controller è certamente la soluzione migliore.

Un ottimo racing game senza troppe pretese ma molto divertente. Un prodotto da giocare certamente da provare in più persone e che vi regalerà parecchie ore di spensierato divertimento.

**Voto: 8**
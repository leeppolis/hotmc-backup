---
layout: rubriche
category: Rubriche
banner: "/assets/uploads/import.rubriche/tamrielunlimited.jpg"
title: "The Elders Scrolls Online Tamriel Unlimited"
excerpt: "Tamriel fin dalle battute appare come un gioco che fa tesoro dell’esperienza del titolo uscito qualche tempo fa per Pc e quindi regala un’esperienza di gioco ricca e ben più bilanciata che in passato. La conversione è stata certamente puntuale e precisa e prevede però anche l’aggiunta della sottoclasse degli imperiali. Tutto quello quindi che [&hellip"
quote: ""
description: "Tamriel fin dalle battute appare come un gioco che fa tesoro dell’esperienza del titolo uscito qualche tempo fa per Pc e quindi regala un’esperienza di gioco ricca e ben più bilanciata che in passato. La conversione è stata certamente puntuale e precisa e prevede però anche l’aggiunta della sottoclasse degli imperiali. Tutto quello quindi che [&hellip"
keywords: ""
date: 2015-06-20T00:00:00.000+01:00
author: "Game Master"
cover: "/assets/uploads/import.rubriche/tamrielunlimited.jpg"
pagination:
  enabled: true

---

[](https://hotmc.com/wp-content/uploads/2015/06/tamrielunlimited.jpg)  
Tamriel fin dalle battute appare come un gioco che fa tesoro dell’esperienza del titolo uscito qualche tempo fa per Pc e quindi regala un’esperienza di gioco ricca e ben più bilanciata che in passato.

La conversione è stata certamente puntuale e precisa e prevede però anche l’aggiunta della sottoclasse degli imperiali. Tutto quello quindi che abbiamo visto di ottimo nel titolo per Pc lo ritroveremo praticamente intatto e inalterato anche in questa versione per console.

Prendiamo in esame le quest. Quelle secondarie sono state riprodotte tutte e in maniera efficace, in modo da divertirvi e appassionarvi per intere ore, senza annoiarvi in alcun modo. Anche le missioni principali sono rimaste immutate in tutto il loro fascino e potendo importare il nostro personaggio dalle precedenti avventure potremo scegliere se ricominciare tutto daccapo oppure no. Non che questo sia un problema, anzi.

Il gioco come detto dal punto di vista contenutistico è rimasto pressoché invariato ma per la versione console molto è stato fatto in termini di adattamento. Potremo notare una netta differenza nei menù di gioco ad esempio dove troveremo un sistema di finestre del tutto identico a quanto già visto in Skyrim. Il personaggio è sempre sulla destra mentre sulla sinistra troveremo tutta una lista in cui potremo scremare oggetti e skills per arrivare a ciò che ci serve. Anche la crescita del nostro personaggio avviene praticamente nello stesso modo. Il sistema è stato quindi notevolmente semplificato.

[](https://hotmc.com/wp-content/uploads/2015/06/eso%5Fdeshaan%5F55%5Fthumb.jpg)

Anche per quanto concerne l’in-game tutto è stato nettamente semplificato e reso più comodo, con molte meno scritte attorno. Tutto è effettuato su console tramite i tab social dei menù, in maniera funzionale dato che non avremo una tastiera. Ottima invece la gestione dei dialoghi tramite la chat vocale.

Per quanto concerne il sistema di controllo su console ancora una volta il modello è quello di Slyrim. Il gioco appare molto immediato in questo senso e comodo da utilizzare, soprattutto ad esempio nel cambio di visuale da terza a prima persona.

Un ottimo adattamento quindi con una fruizione su console ottimale. Il downgrade è evidente nella versione console dal punto di vista tecnico ma nulla che possa inficiare l’esperienza di gioco che sarà sempre e comunque ricca ed estremamente longeva.

Il titolo è quindi un MMO eccellemte sotto ogni punto di vista che porta su console il successo di un brand celeberrimo già su pc. Un prodotto che sicuramente non ha alcun rivale su console e che vi garantirà un’esperienza praticamente immutata da quanto visto su Pc.

Voto: 8.5
---
layout: rubriche
category: Rubriche
banner: "/assets/uploads/import.rubriche/arcade1-640x320.jpg"
title: "Arcade Spirits: the New Challengers"
excerpt: "Il titolo in questione è una sorta di visual novel dal sapore indie che ha debuttato su tutte le maggiori console così come su pc. Fiction Factory Games con pQube hanno dato vita a questo titolo in single player totalmente in inglese in cui tutto è un fan service degli anni Ottanta e della cultura [&hellip"
quote: ""
description: "Il titolo in questione è una sorta di visual novel dal sapore indie che ha debuttato su tutte le maggiori console così come su pc. Fiction Factory Games con pQube hanno dato vita a questo titolo in single player totalmente in inglese in cui tutto è un fan service degli anni Ottanta e della cultura [&hellip"
keywords: ""
date: 2022-06-09T00:00:00.000+01:00
author: "Game Master"
cover: "/assets/uploads/import.rubriche/arcade1-640x320.jpg"
pagination:
  enabled: true

---

Il titolo in questione è una sorta di visual novel dal sapore indie che ha debuttato su tutte le maggiori console così come su pc.

Fiction Factory Games con pQube hanno dato vita a questo titolo in single player totalmente in inglese in cui tutto è un fan service degli anni Ottanta e della cultura Pop che quindi farà la felicità di tutti gli appassionati del genere.

Il titolo è sicuramente uno stand alone a livello di storia anche se fa parte della serie Arcade Spirits appunto. Nel primo capitolo lavoravamo in una sala giochi vaporware mentre in questo capitolo dovremo far trionfare la nostra squadra di esports.

Dovremo primeggiare su un picchiaduro competitivo chiamato Fist of Discomfort 2 Pro. Dovremo quindi non solo giuocare bene ma anche primeggiare in modo da vincere premi. Il tutto in una dimensione futuristica dove i videogiochi rappresentano una parte importante della vita di ognuno.

Dovremo quindi diventare il manager di questa squadra e prendere decisioni importanti a cominciare dal nome del team e altre decisioni gestionali importanti che potranno creare conflitto all’interno del team. Questo porterà naturalmente a finali diversi così come alla possibilità di intrecciare fino a 9 relazioni diverse.

I personaggi sono tutti ottimamente caratterizzati e potremo anche seguire i loro fatti e le loro personalità su blog specifici in rete. Molto caratteristica anche Iris, ossia il software che amministra la vita del nostro protagonista. Massima libertà anche per quanto concerne l’identità di genere.

Tutto è estremamente ben caratterizzato dall’ambiente di gioco alla musica e potremo anche acquistare la colonna sonora splendida a parte. Grandioso anche il doppiaggio. Presenta anche la chicca del minigioco picchiaduro comparativo in cui potrete cimentarvi come se foste realmente un protagonista.

Un meta titolo grandioso che rispecchia a pieno le atmosfere dei grandi videogiochi ed è un piacere da giocare per tutti gli appassionati.

**Voto: 9**
---
layout: rubriche
category: Rubriche
banner: "/assets/uploads/import.rubriche/lonely1-640x360.jpg"
title: "Lonely Mountains: Downhill – Eldjfall Island"
excerpt: "Megagon Induustries sono un gruppo di sviluppatori con la grande passione per le due ruote e quindi hanno dato vita a questo ottimo Lonely Mountains Downhill che raccolto in brevissimo tempo uno zoccolo duro di appassionati. Questa espansione Eldjfall Island aumenta ulteriormente la platea di questo titolo molto divertente e immediato. Il DLC in questione [&hellip"
quote: ""
description: "Megagon Induustries sono un gruppo di sviluppatori con la grande passione per le due ruote e quindi hanno dato vita a questo ottimo Lonely Mountains Downhill che raccolto in brevissimo tempo uno zoccolo duro di appassionati. Questa espansione Eldjfall Island aumenta ulteriormente la platea di questo titolo molto divertente e immediato. Il DLC in questione [&hellip"
keywords: ""
date: 2021-04-22T00:00:00.000+01:00
author: "Game Master"
cover: "/assets/uploads/import.rubriche/lonely1-640x360.jpg"
pagination:
  enabled: true

---

Megagon Induustries sono un gruppo di sviluppatori con la grande passione per le due ruote e quindi hanno dato vita a questo ottimo Lonely Mountains Downhill che raccolto in brevissimo tempo uno zoccolo duro di appassionati. Questa espansione Eldjfall Island aumenta ulteriormente la platea di questo titolo molto divertente e immediato.

Il DLC in questione contiene quattro nuovi tracciati, tutti caratterizzati dal setting molto particolare ossia un vulcano in eruzione da cui scendere a massima velocità, evitando quindi di essere bruciati dalla lava. Come sempre potremo fare una prima discesa esplorativa e quindi provare le prove vere e proprie.

Passate le prove a tempo con collisioni limitate potremo sbloccare via via un circuito dopo l’altro, fino al quarto e ultimo che parte proprio dalla bocca del vulcano. Mano a mano che procederemo potremo anche sbloccare i vari elementi per la personalizzazione come nuovi zaini, verniciature per la bicicletta o caschetti alla moda.

Il gameplay è quello semplice e immediato di sempre con tre tasti soli per gestire accelerazione, sprint e freno. Dovremo fare molta attenzione durante le nostre discese per via delle intemperie che ci creeranno non pochi problemi nella gestione della bicicletta.

In questa espansione è stata introdotta anche la classifica stagionale in cui i giocatori potranno confrontarsi con i punteggi dei giocatori provenienti da tutto il mondo. La discesa in questo caso però sarà estremamente difficile e irto di ostacoli in cui quindi sarà molto complicato riuscire a marcare il proprio nome nella lista dei migliori tempi. I trofei da sbloccare invece sono sette.

Una buona espansione che mette parecchia carne al fuoco per un titolo davvero immediato e divertente.

**Voto: 8**
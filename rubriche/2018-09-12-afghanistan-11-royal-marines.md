---
layout: rubriche
category: Rubriche
banner: "/assets/uploads/import.rubriche/afgh1.jpg"
title: "Afghanistan 11 Royal Marines"
excerpt: "Afghanistan 11 è uno strategico a forte stampo gestionale che è stato sviluppato da Every Single Soldier. Il padre putativo di tale creazione è certamente Vietnam ’66. In questo caso lo scenario naturalmente è quello del Vietnam e vestiremo i panni o degli americani o dei marines inglesi con l’espansione Royal Marines appunto. La componente [&hellip"
quote: ""
description: "Afghanistan 11 è uno strategico a forte stampo gestionale che è stato sviluppato da Every Single Soldier. Il padre putativo di tale creazione è certamente Vietnam ’66. In questo caso lo scenario naturalmente è quello del Vietnam e vestiremo i panni o degli americani o dei marines inglesi con l’espansione Royal Marines appunto. La componente [&hellip"
keywords: ""
date: 2018-09-12T00:00:00.000+01:00
author: "Game Master"
cover: "/assets/uploads/import.rubriche/afgh1.jpg"
pagination:
  enabled: true

---

Afghanistan 11 è uno strategico a forte stampo gestionale che è stato sviluppato da Every Single Soldier. Il padre putativo di tale creazione è certamente Vietnam ’66.  
In questo caso lo scenario naturalmente è quello del Vietnam e vestiremo i panni o degli americani o dei marines inglesi con l’espansione Royal Marines appunto.

La componente gestionale è preponderante in questo titolo molto particolare e infatti la logistica sarà l’argomento primario da gestire, come accade oramai nella maggiorparte delle guerre moderne.  
Dovremo tenere sempre in conto infatti la realtà locale del paese scenario delle nostre incursioni così come l’opinione pubblica.  
Lo scopo finale sarà comunque quello di allontanare i talebani e riuscire a instaurare un governo stabile e democratico, senza spargimenti di sangue gratuiti.

L’opinione pubblica rappresenta la valuta di gioco e quindi ogni azione sul campo influenzerà l’approvazione o meno della nostra missione su suolo straniero. I mezzi comunicazioni ci faranno costantemente le pulci e se cometteremo nefandezze il nostro budget verrà tagliato pesantemente. Se invece ad esempio aiuteremo la popolazione locale o distruggeremo le piantagioni di oppio, tutto questo avrà un effetto positivo sull’opinione pubblica naturalmente.

Dovremo anche supportare i civili affinchè non si alleino con i talebani. Potremo così anche raccogliere informazioni fondamentali per vincere le battaglie e evitare imboscate. Costruendo infrastrutture andremo a creare un vasto consenso anche se diventeremo facile bersaglio dei talebani e quindi dovremo sempre stare all’erta.  
Per gestire le operazioni dovremo amministrare il quartier generale e al contempo arruolare nuove truppe e mezzi per i vari avamposti in prima linea.

Gli avamposti forniscono un punto di appoggio per le truppe e quindi noi potremo espanderlo il più possibile. Dovremo anche foraggiarli di risorse in maniera costante, pena il ritrovarsi scoperti sul versante delle truppe. Le razioni per unità sono parecchio esigue e quindi gli avamposti dovranno essere sempre riforniti al meglio.

le unità in totale sono circa 20 e vari veicoli ognuno con le proprie stats e le proprie peculiarità. Le unità dovranno sempre cooperare per avere successo come nel caso di fanteria e sminatori, in modo da percorrere tratti di strada sicuri.

Gli scontri avvengono a turni, con un occhio particolare al terreno e alle condizioni contingenti come ad esempio un’imboscata.  
La mappa strategica e il consiglio di guerra in questo caso ci aiuterano moltissimo, anche nel caso di eventi casuali e sotto elezioni in cui dovremo favorire il candidato più conciliante e contrario ai talebani.

Un gioco complesso e sfaccettato quindi che riesce a ricreare al meglio l’atmosfera afghana. Tutto deve essere sempre monitorato per funzionare al meglio altrimenti potremo avere delle ripecussioni sulla nostra esperienza di gioco.

**Voto: 7.5**
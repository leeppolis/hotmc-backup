---
layout: rubriche
category: Rubriche
banner: "/assets/uploads/import.rubriche/soma-640x360.jpg"
title: "Soma per Xbox One"
excerpt: "Pathos II è una sorta di sottomarino immenso che si trova sui fondali dell’oceano Pacifico. È abbandonata da molto tempo e  in molti vogliono dimenticarsene per sempre.  Tutto è in disuso e i cavi e i macchinari sono completamente rovinati. Un gel nerastro però pervade ancora la base e sembra mantenere in vita tutti i [&hellip"
quote: ""
description: "Pathos II è una sorta di sottomarino immenso che si trova sui fondali dell’oceano Pacifico. È abbandonata da molto tempo e  in molti vogliono dimenticarsene per sempre.  Tutto è in disuso e i cavi e i macchinari sono completamente rovinati. Un gel nerastro però pervade ancora la base e sembra mantenere in vita tutti i [&hellip"
keywords: ""
date: 2018-01-12T00:00:00.000+01:00
author: "Game Master"
cover: "/assets/uploads/import.rubriche/soma-640x360.jpg"
pagination:
  enabled: true

---

Pathos II è una sorta di sottomarino immenso che si trova sui fondali dell’oceano Pacifico. È abbandonata da molto tempo e in molti vogliono dimenticarsene per sempre. Tutto è in disuso e i cavi e i macchinari sono completamente rovinati. Un gel nerastro però pervade ancora la base e sembra mantenere in vita tutti i vari macchinari e anche i robot che sembrano essere diventati come senzienti. Un orrore fantascientifico quindi quello di SOMA, tutto basato sull’essenza della vita e sulla riflessione del giocatore se mantenere in vita o meno alcuni macchinari.

Frictional gioca sul concetto di individualità con dialoghi e narrativa molto profondi.  
Una trama coerente e sempre ben realizzata con una strada da percorrere tutta lastricata di rinunce. Atmosfere da Moon di Duncan Jones insomma, film da cui questo gioco prende moltissima ispirazione.

L’intelligenza artificiale in questo caso è sempre malvagia e implacabile e assumerà le forme più impensate. Dopo un esordio su pc il titolo arriva anche su console Xbox One e questa è la versione che abbiamo avuto modo di testare.  
La trama non cambia né si modifica ma potremo scegliere se porre fine alla vita di queste creature senzienti, anche senza troppi risvolti sulla trama.

La sceneggiatura è comunque come già detto ottimamente scritta e il ritmo è ben distribuito con le sue accelerazioni e i suoi momenti di calma più piatta. Le fasi negli abissi poi sono molto ansiogene, grazie ai filtri che offuscano la vista e al respiro che affanna con il respiratore. Il tutto per un comparto tecnico anch’esso di eccellenza soprattutto su console.

I nemici sono più un disturbo che un vero e proprio ostacolo proprio per non interrompere eccessivamente la narrazione. Dovremo utilizzare un approccio stealth in questo caso per non essere scoperti.

Non dovremo mai scappare ma sempre trovare una zona in cui nascondersi.  
Ottima anche la fisica degli oggetti e degli scenari che reagiscono sempre in maniera molto convincente alla sollecitazione dei giocatori. Questo quando naturalmente dovremo interagire con lo scenario. Buoni in questo senso gli enigmi e i rompicapo.

Un gioco di grande valore che rappresenta un’avanguardia, soprattutto a livello di trama e di ispirazioni colte tratte dalla fantascienza pessimistica. Uno splendido apripista per qualcosa di molto più grande in futuro speriamo.

**Voto: 8.5**
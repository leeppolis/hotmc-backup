---
layout: rubriche
category: Rubriche
banner: "/assets/uploads/import.rubriche/evoland-2-640x360.jpg"
title: "Evoland 2"
excerpt: "E’ innegabile che ogni epoca ha uno stile particolare. In questi ultimi periodi si sta ripescando molto dal passato per anche far provare a chi non c’era cosa era giocare con certi tipi di giochi che hanno fatto la storia. Evoland è stato proprio un gioco che faceva delle citazioni di grandi classici il suo [&hellip"
quote: ""
description: "E’ innegabile che ogni epoca ha uno stile particolare. In questi ultimi periodi si sta ripescando molto dal passato per anche far provare a chi non c’era cosa era giocare con certi tipi di giochi che hanno fatto la storia. Evoland è stato proprio un gioco che faceva delle citazioni di grandi classici il suo [&hellip"
keywords: ""
date: 2015-09-27T00:00:00.000+01:00
author: "Game Master"
cover: "/assets/uploads/import.rubriche/evoland-2-640x360.jpg"
pagination:
  enabled: true

---

[](https://hotmc.com/wp-content/uploads/2015/09/evoland-2.jpg)  
E’ innegabile che ogni epoca ha uno stile particolare. In questi ultimi periodi si sta ripescando molto dal passato per anche far provare a chi non c’era cosa era giocare con certi tipi di giochi che hanno fatto la storia.

Evoland è stato proprio un gioco che faceva delle citazioni di grandi classici il suo vero e proprio punto di forza e con questo secondo capitolo gli orizzonti si espandono ulteriormente e le citazioni diventano ancora di più.

Il gioco è basato sui paradossi temporali e quindi ci farà compiere un vero e proprio tour nella storia dei videogiochi. Si passerà quindi ancora una volta dal monocolore, al passaggio da 8 a 16 bit fino alla vera e propria grafica in tre dimensioni. Ci risveglieremo come un guerriero senza macchia e senza paura che si ritrova in un universo fantasy un po’ steampunk in cui uomini e demoni lottano in continuazione per avere il dominio sulle terre conosciute.

Ci saranno vari viaggi nel tempo e potremo così incontrare vari personaggi che troveremo nel passato e nel futuro in una trama parecchio complessa ma mai ingarbugliata o senza senso. Come già detto il titolo in sé è una vera e propria galleria di riferimenti a grandi giochi del passato.

[](https://hotmc.com/wp-content/uploads/2015/09/evo-2.jpg)

Sono menzionati tra gli altri Lara Croft, Mario Bros o ancora Metal Gear Solid con le sue guardie e i suoi scatoloni per nascondersi. Anche i generi sono stati rivisti e inseriti all’interno del gameplay con giochi di carte, puzzle alla Candy Crush e perfino picchiaduro alla Street Fighter in due dimensioni.

Il gioco ha fatto tesoro dell’esperienza del primo capitolo e quindi ha rimediato agli errori del passato in maniera molto efficace. I personaggi potranno aumentare di livello e potremo anche migliorare l’equipaggiamento perchè sia più utile e efficace in battaglia.

Anche il livello di difficoltà è stato ben bilanciato e i combattimenti gratuiti sono stati drasticamente ridotti. In ogni caso l’esperienza è sempre molto appagante e sarete sempre incentivati a voler proseguire per vedere che altri riferimenti troveremo sul nostro percorso. Se poi siete un po’ su di età potrete goderne ancora meglio.

Un secondo capitolo che migliora in tutto e si dimostra essere molto longevo e divertente. I nostalgici sono avvisati.

Voto: 8.5
---
layout: rubriche
category: Rubriche
banner: "/assets/uploads/import.rubriche/ao1-640x360.jpg"
title: "AO Tennis 2"
excerpt: "Tutti gli appassionati di tennis potranno finalmente avere pane per i propri denti con questa ottima trasposizione videoludica del celebre torneo australiano. Big Ant Studios raccolgono l’eredità di grandi titoli del calibro di Top Spin e Virtua Tennis e ci regalano un gioco brandizzato Australian Open che sicuramente farà la felicità degli appassionati. Il primo [&hellip"
quote: ""
description: "Tutti gli appassionati di tennis potranno finalmente avere pane per i propri denti con questa ottima trasposizione videoludica del celebre torneo australiano. Big Ant Studios raccolgono l’eredità di grandi titoli del calibro di Top Spin e Virtua Tennis e ci regalano un gioco brandizzato Australian Open che sicuramente farà la felicità degli appassionati. Il primo [&hellip"
keywords: ""
date: 2020-01-23T00:00:00.000+01:00
author: "Game Master"
cover: "/assets/uploads/import.rubriche/ao1-640x360.jpg"
pagination:
  enabled: true

---

Tutti gli appassionati di tennis potranno finalmente avere pane per i propri denti con questa ottima trasposizione videoludica del celebre torneo australiano.

Big Ant Studios raccolgono l’eredità di grandi titoli del calibro di Top Spin e Virtua Tennis e ci regalano un gioco brandizzato Australian Open che sicuramente farà la felicità degli appassionati.

Il primo capitolo è certamente il miglior titolo di tennis dell’attuale generazione e inizialmente era disponibile solamente per il mercato australiano e neozelandese. Questo in una fase meramente embrionale.

Poi hanno lavorato molto a livello estetico e di gameplay con svariate patch e introducendo un ottimo editor di contenuti che ha dato vita a uno zoccolo duro di fans che hanno accolto a braccia aperte il nuovo titolo.

Il gioco si vanta anche delle licenze per due autentici campioni come Rafael Nadal e Ashleigh Barty, i due numeri uno dei ranking ATP e WTA.

Il gioco consente di riutilizzare le creazioni del primo capitolo anche in questo gioco e c’è stato un miglioramento nel sistema di illuminazione e nell’effettistica di contorno.

Presenti anche tanti nuovi dettagli dei campi da tennis completamente licenziati del torneo. Buoni anche i miglioramenti a livello di modellazione poligonale e texture.

Progressi anche a livello contenutistico come la possibilità di giocare per intero il torneo Australian Open o personalizzare una competizione a proprio piacimento.

Ci sono anche i doppi, compresi i misti, e la carriera che ha incluse anche simpatiche cutscene con il motore del gioco, conferenze stampa incluse, con tante domande scomode da parte della stampa di settore.

Buono il sistema di crescita del nostro alter ego che partirà dal nulla per raggiungere le vette sfidando Nadal.

A questo proposito merita una menzione l’editor molto completo e performante anche se semplice e intuitivo. Le personalizzazioni non riguardano solamente l’aspetto fisico come naturale ma anche i vari stili di gioco, compresi mani e terreni di gioco preferiti. Potremo anche sfruttare le peculiarità dei campioni attualmente in circolazione per dare vita al nostro atleta dei sogni.

Buono il comportamento differente dei vari tennisti in campo che rispecchia in tutto e per tutto la realtà. Buona la fisica della pallina negli scambi, di natura sempre abbastanza arcade ma che comunque non sfigura mai.

Il gioco coniuga al meglio il divertimento dell’arcade con la profondità di certe simulazioni e quindi rappresenta un titolo veramente adatto a tutti gli amanti del tennis, qualunque sia l’approccio desiderato.

Buona poi l’intelligenza artificiale degli avversari che vi metterà in seria difficoltà anche ai livelli più bassi. Dovremo fare sempre attenzione per essere efficaci alla nostra posizione in campo così come alla tempistica con cui colpiremo la palla.

Un ottimo titolo dedicato a uno sport non sempre ben rappresentato nel mondo dei videogiochi. L’editor poi vi permetterà di sbizzarrirvi a lungo.

**Voto: 8**
---
layout: rubriche
category: Rubriche
banner: "/assets/uploads/import.rubriche/batalj1.jpg"
title: "BatalJ"
excerpt: "I Fall Damage Studios hanno dato vita a questo strategico a turni molto interessante con un combat system che riporta a fasti in cui tutto era più ragionato e meno frenetico in campo videoludico. Il titolo dei fuoriusciti di Dice è un gioco che si può sperimentare solamente in multiplayer e con un gameplay piuttosto [&hellip"
quote: ""
description: "I Fall Damage Studios hanno dato vita a questo strategico a turni molto interessante con un combat system che riporta a fasti in cui tutto era più ragionato e meno frenetico in campo videoludico. Il titolo dei fuoriusciti di Dice è un gioco che si può sperimentare solamente in multiplayer e con un gameplay piuttosto [&hellip"
keywords: ""
date: 2019-03-21T00:00:00.000+01:00
author: "Game Master"
cover: "/assets/uploads/import.rubriche/batalj1.jpg"
pagination:
  enabled: true

---

I Fall Damage Studios hanno dato vita a questo strategico a turni molto interessante con un combat system che riporta a fasti in cui tutto era più ragionato e meno frenetico in campo videoludico.

Il titolo dei fuoriusciti di Dice è un gioco che si può sperimentare solamente in multiplayer e con un gameplay piuttosto basilare.

Per vincere infatti dovremo alternativamente o occupare delle caselle importanti sul terreno di gioco oppure in maniera alternativa fare piazza pulita di tutte le forze nemiche in campo.

Avremo a disposizione tre fazioni caratterizzate naturalmente non solo dal punto di vista estetico ma anche nelle skills di difesa e offesa. Il tutto personalizzabile in tutto e per tutto per quanto concerne la propria squadra d’attacco. Ogni unità singola avrà infatti stats differenti a seconda della tipologia e toccherà a noi costituire un team equilibrato con una vedetta assieme a un tank affiancati magari da un tiratore a distanza ad esempio. Il tutto in una disposizione sul campo che deve tenere conto di molti fattori in modo da poter primeggiare sull’avversario in almeno 5 turni.

I match sono comunque molto rapidi e si risolvono solitamente in un quarto d’ora, in maniera agile e mai noiosa. È prevista naturalmente una prima fase di preparazione e poi l’azione misurata da un timer. Avremo poi a disposizione ben 54 unità per sbizzarrirci nelle nostre strategie. Quando un’unità verrà ignorata ci verrà segnalata in modo da non lasciarla mai inattiva e sfruttarla a pieno.

Proprio per queste facilitazioni e questa rapidità di fondo il gioco risulta godibile anche da tutti coloro i quali non sono molto avvezzi al genere.

Prima di scendere in campo è comunque consigliabile provare il tutorial che funziona anche offline in modo da comprendere a pieno le varie dinamiche di gioco.

In aggiunta, elemento molto positivo per i giocatori nostrani, è tutto localizzato in italiano.

Buono il comparto tecnico con un ottimo design sia degli scenari che delle unità in battaglia. Ottimi anche gli effetti particellari.

Buona anche la parte sonora, con la voce femminile alla Siri che ci accompagna in ogni diversa azione.

**Voto: 8**
---
layout: rubriche
category: Rubriche
banner: "/assets/uploads/import.rubriche/nik1-640x320.jpg"
title: "Nickelodeon Kart Racers"
excerpt: "Nickelodeon è un brand legato al mondo dei cartoni animati che anche in Italia riscuote un notevole successo grazie a serie come Spongebob, le Tartarughe Ninja o i Rugrats. Le premesse perciò sono ottime per creare un titolo molto simile a Mario Kart che sfrutti le peculiarità di tutti questi personaggi così diversi. I personaggi [&hellip"
quote: ""
description: "Nickelodeon è un brand legato al mondo dei cartoni animati che anche in Italia riscuote un notevole successo grazie a serie come Spongebob, le Tartarughe Ninja o i Rugrats. Le premesse perciò sono ottime per creare un titolo molto simile a Mario Kart che sfrutti le peculiarità di tutti questi personaggi così diversi. I personaggi [&hellip"
keywords: ""
date: 2018-12-12T00:00:00.000+01:00
author: "Game Master"
cover: "/assets/uploads/import.rubriche/nik1-640x320.jpg"
pagination:
  enabled: true

---

Nickelodeon è un brand legato al mondo dei cartoni animati che anche in Italia riscuote un notevole successo grazie a serie come Spongebob, le Tartarughe Ninja o i Rugrats.

Le premesse perciò sono ottime per creare un titolo molto simile a Mario Kart che sfrutti le peculiarità di tutti questi personaggi così diversi.

I personaggi disponibili sono perciò dodici suddivisi per i quattro franchise differenti. Si va dalle canoniche tartarughe ninja per toccare Hey Arnold! con due personaggi differenti, per passare a tre bimbi dei Rugrats e tre personaggi di Bikini Bottom.

Le modalità presenti spaziano da Grand Prix a Free Race fino al classico Time Attack che possa essere in singolo o in multiplayer. Il multiplayer però si limita al locale e quindi su una console unica fino a quattro giocatori.

I personaggi sono ben realizzati con una grafica tridimensionale cartoonosa e spiritosa. Peccato che il doppiaggio è assente altrimenti la caratterizzazione sarebbe realmente completa e perfetta.

I tracciati sono ottimamente caratterizzati anch’essi e offrono la possibilità anche di volare o veleggiare su superfici liquide. Il sistema di guida è arcade naturalmente e molto intuitivo consentendo di compiere manovre spericolate e tantissimi drift. Tutti con colori molto sgargianti, spicca su tutti certamente Bikini Bottom, grazie ai suoi tanti elementi di contorno che ne esaltano il gameplay e l’esperienza di corsa in generale.

Potremo naturalmente utilizzare durante le gare tanti bonus e oggetti come quelli di Super Mario Kart.  
Potremo anche acquistare potenziamenti tramite lo shop. Le campagne in dettaglio vedono il Gran Premio che è una sorta di campagna con tre diversi livelli di difficoltà che vanno dal principiante all’esperto. Questo non è altro che il sistema di velocità dai 50cc ai 200cc. Potremo sempre sperimentare i personaggi e le piste tramite le modalità libere del Free Race e del Time Attack. Un vero peccato la mancanza del multiplayer online.

Durante la gara potremo raccogliere tante monete che poi potranno essere utilizzate nello shop sopra citato. Questi potenziamenti non sono solamente di carattere estetico ma anche in termini di punti esperienza che andranno poi a sbloccare ulteriori contenuti.

Un titolo dedicato ai più piccoli e agli amanti dei cartoni Nickelodeon che vi regalerà qualche ora spensierata certamente, soprattutto se lo proverete in compagnia.

**Voto: 6.5**
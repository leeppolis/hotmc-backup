---
layout: rubriche
category: Rubriche
banner: "/assets/uploads/import.rubriche/Bilal-Pleasure-Toy-ft.-Big-K.R.I.T-715x445.png"
title: "50 Sfumature di Black #6: LNDFK, Jorja Smith, Bilal, Lion Babe, Fatima & more"
excerpt: "Torna la nostra rubrica più eclettica, quella che vi racconta cosa succede nell’universo esteso della musica black. E c’è da dire che succede parecchio, ultimamente: non si corre certo il rischio di annoiarsi. Ripartiamo dalla quota italiana, anche se cittadina del mondo: LNDFK è nata in Tunisia, è cresciuta a Napoli e attualmente vive a [&hellip"
quote: ""
description: "Torna la nostra rubrica più eclettica, quella che vi racconta cosa succede nell’universo esteso della musica black. E c’è da dire che succede parecchio, ultimamente: non si corre certo il rischio di annoiarsi. Ripartiamo dalla quota italiana, anche se cittadina del mondo: LNDFK è nata in Tunisia, è cresciuta a Napoli e attualmente vive a [&hellip"
keywords: ""
date: 2016-11-25T00:00:00.000+01:00
author: "Marta Blumi Tripodi"
cover: "/assets/uploads/import.rubriche/Bilal-Pleasure-Toy-ft.-Big-K.R.I.T-715x445.png"
pagination:
  enabled: true

---

Torna la nostra rubrica più eclettica, quella che vi racconta cosa succede nell’universo esteso della musica black. E c’è da dire che succede parecchio, ultimamente: non si corre certo il rischio di annoiarsi.

Ripartiamo dalla quota italiana, anche se cittadina del mondo: LNDFK è nata in Tunisia, è cresciuta a Napoli e attualmente vive a Parigi. Il suo primo EP ufficiale, _Lust Blue_ (in collaborazione con il beatmaker e musicista italiano DaryoBass) esce tramite l’etichetta svizzera Feelin’ Music ed è un sofisticato mix di elettronica e atmosfere neo-soul molto suggestive. In attesa della nostra intervista, in arrivo a brevissimo, ecco un assaggio dell’EP.

Proseguiamo con un’altra ragazza, la bellissima e stilosissima Jorja Smith. Inglese, giovanissima, è già una delle preferite di talent scout e radiofonici come Annie Mac e Zane Lowe: la somiglianza fisica con Aaliyah è impressionante, ma noterete che la sua voce è molto personale. E’ appena uscito il suo nuovo EP, Project 11, che potete ascoltare dal player qui sotto.

E a proposito di talenti multi-dotati, approfittiamo per ricordare a tutti che stasera suona a Milano (più precisamente in Santeria Social Club) Fatima, già first lady della Eglo Records e ora in quota Blue Note. Nata in Svezia e cresciuta a Londra, anche lei rappresenta il meglio della multiculturalità europea: se non la conoscete scopritela, meglio ancora se dal vivo.

Novità anche dall’esplosivo duo Lion Babe, formato da un producer e da una cantante che sembrano un po’ Barbie e Ken, ma hanno molto più sostanza dei bambolotti di plastica di cui sopra: il loro è un R’n’B un po’ primi anni ’00, con tanto di campionamenti e melodie, una rarità di questi tempi. Il loro album di debutto si intitola _Begin_ e contiene i featuring di Childish Gambino, Pharrell e molti altri. _Got body_ è l’ultimo video estratto.

Esce oggi il nuovo album di The Weeknd, _Starboy_, esce proprio oggi, ed è accompagnato anche da un corto di 11 minuti dal titolo M A N I A che include alcune canzoni del disco. Molto suggestivo.

Molto divertente anche il nuovo singolo di Bilal con il feat. di Big K.R.I.T.: intitolato _Pleasure toy_, ha un video spettacolare i cui protagonisti non hanno paura di prendersi in giro, nonostante il mood molto sexy. E l’omaggio a Prince, da sempre grande ispirazione di Bilal, è davvero molto evidente.

Alla prossima!
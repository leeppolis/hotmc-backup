---
layout: rubriche
category: Rubriche
banner: "/assets/uploads/import.rubriche/full-640x360.jpg"
title: "Full Throttle Remastered"
excerpt: "Full Throttle Remastered è una nuova conversione di un altro grande classico targato LucasArts, ossia il meglio delle produzioni punta e clicca anni Novanta. Dato che l’operazione Grim Fandango è stata un piacevole successo si è percorsa la stessa via con questa avventura tutta dedicata alle due ruote. Full Throttle ha quasi 20 anni sul [&hellip"
quote: ""
description: "Full Throttle Remastered è una nuova conversione di un altro grande classico targato LucasArts, ossia il meglio delle produzioni punta e clicca anni Novanta. Dato che l’operazione Grim Fandango è stata un piacevole successo si è percorsa la stessa via con questa avventura tutta dedicata alle due ruote. Full Throttle ha quasi 20 anni sul [&hellip"
keywords: ""
date: 2017-05-05T00:00:00.000+01:00
author: "Game Master"
cover: "/assets/uploads/import.rubriche/full-640x360.jpg"
pagination:
  enabled: true

---

Full Throttle Remastered è una nuova conversione di un altro grande classico targato LucasArts, ossia il meglio delle produzioni punta e clicca anni Novanta. Dato che l’operazione Grim Fandango è stata un piacevole successo si è percorsa la stessa via con questa avventura tutta dedicata alle due ruote.

Full Throttle ha quasi 20 anni sul groppone e oggi sia i nostalgici che coloro i quali non hanno mai provato una perla simile, possono goderne in una versione remastered per Pc, Xbox One e Playstation 4 naturalmente.

Il gioco vede Ben e i suoi centauri Polecats accusati di avere fatto fuori il boss della Corley Motors. Ben si risveglierà dopo una scazzottata e per giunta con il suo bolide manomesso. Dovrà quindi scoprire il vero assassino e porre fine ai suoi piani di conquista sulla Corley.

I personaggi sono tutti dotati di un forte carisma e personalità e questo è stato possibile anche grazie a un doppiaggio grandioso in italiano che ha superato indenne tutti questi anni con successo. Traccia audio estremamente pulita anch’essa con la colonna sonora molto orecchiabile dei The Gone Jackals, tutta in chiave heavy metal naturalmente. Dal punto di vista grafico invece il titolo è stato ritoccato con delle aggiunte modernizzanti molto interessanti. Il tutto gestito dall’Insane di LucasArts con tutta una serie di cutscenes in full motion sempre molto ben realizzate ed eseguite.

Lo stile del gameplay è quello classico delle avventura punta e clicca, con molti rimandi allo stile di Monkey Island. In Full Throttle sono presenti comunque molte sezioni action, soprattutto per ciò che concerne i combattimenti su strada con le bande di bikers rivali.

In questa versione potremo sempre passare in HD in ogni momento o perfino ascoltare il commento degli sviluppatori nelle varie fasi di gioco per carpire un po’ di dietro le quinte.

Il motore di gioco è quello dello SCUMM classico e quindi ci troveremo di fronte molto spesso a enigmi molto ingegnosi e mai frustranti che consistono soprattutto nel trovare l’oggetto giusto al momento giusto, magari combinandoli assieme.

Il titolo pecca un po’ di longevità dato che l’avventura è terminabile in circa sei ore per la prima volta, mentre se la conoscevamo già dal passato potremo terminarla anche in meno tempo naturalmente. C’è da dire che però è sempre e comunque un piacere a rivivere quelle atmosfere che magari si sono giocate venti anni fa quando si era solamente dei ragazzini.

Insomma Full Throttle anche dopo tutto questo tempo dimostra di essere una avventura corposa e divertente allo stesso modo di due decenni fa. Un autentico omaggio a un genere che oggi forse non gode più di grande salute come un tempo ma con titoli come questi può continuare a dire la sua in modo molto convincente. Dedicato in primis ai nostalgici di un’era videoludica che non esiste più.

Voto: 8.5
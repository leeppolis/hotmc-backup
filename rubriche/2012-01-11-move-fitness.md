---
layout: rubriche
category: Rubriche
banner: "/assets/uploads/import.rubriche/move_fitness.jpg"
title: "Move Fitness"
excerpt: "Move Fitness sviluppato da Coldwood Interactive e pubblicato da Sony Computer Entertainment è il primo dei titoli legati al mondo del fitness dell’azienda giapponese. Il titolo con la scusa di giocare a diverse discipline sportive permette di rimanere in forma esercitandosi con una delle ventotto discipline che sono presenti nel Blu-ray. Queste variano secondo la [&hellip"
quote: ""
description: "Move Fitness sviluppato da Coldwood Interactive e pubblicato da Sony Computer Entertainment è il primo dei titoli legati al mondo del fitness dell’azienda giapponese. Il titolo con la scusa di giocare a diverse discipline sportive permette di rimanere in forma esercitandosi con una delle ventotto discipline che sono presenti nel Blu-ray. Queste variano secondo la [&hellip"
keywords: ""
date: 2012-01-11T00:00:00.000+01:00
author: "Haile Anbessa"
cover: "/assets/uploads/import.rubriche/move_fitness.jpg"
pagination:
  enabled: true

---

Move Fitness sviluppato da Coldwood Interactive e pubblicato da Sony Computer Entertainment è il primo dei titoli legati al mondo del fitness dell’azienda giapponese. Il titolo con la scusa di giocare a diverse discipline sportive permette di rimanere in forma esercitandosi con una delle ventotto discipline che sono presenti nel Blu-ray. Queste variano secondo la tipologia di esercizio, o meglio a seconda di quale parte del corpo si vuole migliorare, o almeno svegliare dal torpore di una vita sedentaria. Move Fitness ha la peculiarità di necessitare due PlayStation Move, al fine di “simulare” entrambe le mani, riuscendo a trasmettere la sensazione di impugnare un guantone o di sollevare una palla per poi cercare di fare canestro. Ogni esercizio si può affrontare come singolo, oppure percorrere un programma di allenamento che si concentra su una specificità differente, tipo brucia grassi, oppure sano divertimento. I controlli e la rilevazione del movimento delle mani/braccia sono davvero ben fatti e tra l’altro bisogna essere anche coordinati al fine di eseguire correttamente l’esercizio o il gioco con cui ci si sta confrontando. Move Fitness permette realmente di sudare e bruciare calorie. Alla fine di ogni esercizio sarà comunicato un valore stimato di quante di queste siano state bruciate. Fortunatamente è possibile anche stabilire la durata dell’intero esercizio con un minimo di tre minuti così come il periodo di “riposo” al fine di far riposare i muscoli. Si può anche ascoltare la musica presente sull’HD della PlayStation 3, mentre si eseguono gli esercizi. Il titolo, presenta un’ottima implementazione del PlayStation Move, e gli esercizi sono fatti per sudare veramente. Graficamente Move Fitness presenta tutti gli elementi necessari per simulare una palestra casalinga. L’aspetto fondamentale rimane l’ottima implementazione del PlayStation Move, che risponde in maniera istantanea ai nostri movimenti, che è poi quello che l’utente si aspetta. Il comparto sonoro si avvale del completo doppiaggio in italiano. Il prezzo budget a cui è venduto è sicuramente un incettivo per farlo vostro, a patto di possedere in casa due PlayStation Move, requisito indispensabile per giocare. Se fossero previsti dei DLC aggiuntivi con nuovi esercizi e un percorso crescita/sfida il tutto diventerebbe ancora più meritevole di acquisto.

GRAFICA: 7  
SONORO: 7,5  
GIOCABILITA’: 7  
LONGEVITA’: 7  
VOTO FINALE: 7

HOT SPOTS:  
– Ottimo per un allenamento generale

COLD SPOTS:  
– Sconsigliato naturalmente se siete amanti del fitness

Produttore: Sony  
Sviluppatore: Coldwood Interactive  
Genere: Party Game

\[youtube\]http://www.youtube.com/watch?v=ez4Znpf3CSk\[/youtube\]
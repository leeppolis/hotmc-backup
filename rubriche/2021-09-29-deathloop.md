---
layout: rubriche
category: Rubriche
banner: "/assets/uploads/import.rubriche/loop1-640x360.jpg"
title: "Deathloop"
excerpt: "Deathloop è semplicemente l’ennesimo capolavoro firmato da Arkane Studios, il cui concept sono i loop temporali con cui potremo manipolare la dimensione spazio tempo in cui ci troviamo a giocare. Un gioco ricco di citazioni e di personalità dal cinema sci-fi alle atmosfere alla James Bond che sicuramente vi stupirà e vi rapirà grazie al [&hellip"
quote: ""
description: "Deathloop è semplicemente l’ennesimo capolavoro firmato da Arkane Studios, il cui concept sono i loop temporali con cui potremo manipolare la dimensione spazio tempo in cui ci troviamo a giocare. Un gioco ricco di citazioni e di personalità dal cinema sci-fi alle atmosfere alla James Bond che sicuramente vi stupirà e vi rapirà grazie al [&hellip"
keywords: ""
date: 2021-09-29T00:00:00.000+01:00
author: "Game Master"
cover: "/assets/uploads/import.rubriche/loop1-640x360.jpg"
pagination:
  enabled: true

---

Deathloop è semplicemente l’ennesimo capolavoro firmato da Arkane Studios, il cui concept sono i loop temporali con cui potremo manipolare la dimensione spazio tempo in cui ci troviamo a giocare.

Un gioco ricco di citazioni e di personalità dal cinema sci-fi alle atmosfere alla James Bond che sicuramente vi stupirà e vi rapirà grazie al gameplay innovativo.

Il setting ci vede vestire i panni di Colt, bloccati su Blackreef un’isola gelida e disabitata che richiama un po’ le atmosfere della profonda Scandinavia. Ci rendiamo conto subito di essere schiavi e intrappolati in una sorta di loop temporale, parte di un esperimento scientifico. Nel nostro loop si trova anche Juliana, una ragazza dal temperamento molto caldo che sembra avercela con noi in maniera particolare e infatti continua ad ammazzarci.

I due personaggi sono consapevoli di trovarsi all’interno di questo loop ma altri no come gli Eternalisti che fanno parte di un culto di pazzi e i Visionari che sono un po’ come i guardiani dell’isola. Colt capisce che per uscire da questo loop deve riuscire ad ammazzare tutti prima che gli altri facciano lo stesso e questo in un unico singolo loop.

I loop sono composti dalle quattro fasi del giorno ossia mattina, mezzogiorno, pomeriggio e sera e l’isola è composta da quattro distretti. Dovremo quindi riuscire nel corso della giornata a colpire sette bersagli. Potremo visitare un solo distretto all’interno di un blocco temporale e quindi questo può complicare le cose.

Il ritmo è certamente frenetico per via delle varie sparatorie ma il gioco non è solo uno shooter ma anche una sorta di detective story dato che dovremo riuscire a raccogliere indizi per capire come procedere al meglio. Il tutto giocando con il tempo che quindi è in grado di dilatare anche lo spazio e darci prospettive diverse di volta in volta.

Dovremo quindi adattarci alla circostanze anche in base all’arsenale a disposizione per massimizzare le circostanze. Dovremo anche massimizzare la personalizzazion e legata anche ai poteri che potremo ottenere dai Visionari. Tutto è frutto delle nostre scelte e la storia è ben scritta, dotata anche di personaggi dalla forte personalità. Libertà d’azione massima in cui potremo decidere sempre come più ci aggrada procedere.

Dal punto di vista tecnico il gioco ammalia tanto quanto dal punto di vista del concept e della filosofia alla base del tutto. Ottimo anche il level design.

Uno dei migliori titoli dell’anno certamente.

**Voto: 9**
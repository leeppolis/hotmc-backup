---
layout: rubriche
category: Rubriche
banner: "/assets/uploads/import.rubriche/lego.jpg"
title: "Lego Marvel Avengers"
excerpt: "Un nuovo titolo dedicato all’universo Lego è sbarcato sulle nostre console e su Pc. Traveller’s Tales ripropone una formula di successo che si perpetua anno dopo anno e non delude le aspettative di tutti gli appassionati. Sotto questa consapevolezza Warner Bros ha da sempre appoggiato le scelte soprattutto di gameplay di questi talentuosi sviluppatori ed [&hellip"
quote: ""
description: "Un nuovo titolo dedicato all’universo Lego è sbarcato sulle nostre console e su Pc. Traveller’s Tales ripropone una formula di successo che si perpetua anno dopo anno e non delude le aspettative di tutti gli appassionati. Sotto questa consapevolezza Warner Bros ha da sempre appoggiato le scelte soprattutto di gameplay di questi talentuosi sviluppatori ed [&hellip"
keywords: ""
date: 2016-02-06T00:00:00.000+01:00
author: "Game Master"
cover: "/assets/uploads/import.rubriche/lego.jpg"
pagination:
  enabled: true

---

[](https://hotmc.com/wp-content/uploads/2016/02/lego.jpg)  
Un nuovo titolo dedicato all’universo Lego è sbarcato sulle nostre console e su Pc.

Traveller’s Tales ripropone una formula di successo che si perpetua anno dopo anno e non delude le aspettative di tutti gli appassionati. Sotto questa consapevolezza Warner Bros ha da sempre appoggiato le scelte soprattutto di gameplay di questi talentuosi sviluppatori ed eccoci quindi a un nuovo capitolo della saga dedicata ai mattoncini danesi, questa volta basata sulle avventure dei Vendicatori della Marvel.

Gli Avengers erano già stati protagonisti di un titolo del 2013, ossia Super Heroes dove apparvero già nel mondo dei Lego. La storia è una sorta di cross tie in che raccoglie in sé le vicende concentrate di due film dedicati ai Vendicatori. C’è posto anche per scene prese direttamente da Iron Man 3, Capitan America The Winter Soldier e Thor The Dark World. L’intreccio è quindi complesso e i fan potranno in qualche modo rinfrescarsi la memoria su tali film.

Il gioco presenta le caratteristiche che ne hanno reso uno dei brand più amati dai videogiocatori di tutto il mondo, grazie a una sana dosa di ironia, combattimenti frenetici e tante side activities ad andare a incrementare la longevità generale del titolo.

[](https://hotmc.com/wp-content/uploads/2016/02/lego-2.jpg)

Le cut scenes sono state migliorate così come la colonna sonora di livello cinematografico. Sono state migliorate anche le animazioni generali del titolo così come il doppiaggio in italiano che vi permetterà di apprezzare tutta la carica di ironia e divertimento del titolo. Anche le immagini sono state rese più pulite e mostrano un ottimo miglioramento del comparto tecnico sotto ogni punto di vista.

Oltre a combattere in maniera frenetica e indiavolata dovremo anche raccogliere monete e risolvere diversi enigmi, mai troppo complicati. Questo vi porterà anche ad esplorare una struttura totalmente open world, sia volando che con veicoli, che quindi vi fornirà nuovi spunti e location segrete da esplorare.

I combattimenti sono comunque tutti molto frenetici e volti al button mashing ma sarà sempre un piacere sperimentare le varie skills dalla potenza di Hulk, al martello di Thor fino alla potenza tecnologica di Iron Man. Ci saranno centinai di personaggi da sbloccare e il multiplayer in locale con split screen dinamico vi divertirà per parecchio tempo.

Un nuovo successo della serie Lego che certamente non deluderà le aspettative degli aficionados.

Voto: 7,5
---
layout: rubriche
category: Rubriche
banner: "/assets/uploads/import.rubriche/Pharrell-williams-x-adidas-Originals-.jpg"
title: "Dress for Success #8: the Xmas edition!"
excerpt: "L’inverno è alle porte: cosa c’è di meglio che scoprire le novità delle ultime settimane e prepararsi al Natale con una lista piena di chicche di firmatissimo streetstyle? Puma ritorna con la seconda collezione in collaborazione con la poliedrica Solange Knowles. Dopo il debutto della scorsa primavera con la capsule “Girls of Blaze”, Miss Knowles [&hellip"
quote: ""
description: "L’inverno è alle porte: cosa c’è di meglio che scoprire le novità delle ultime settimane e prepararsi al Natale con una lista piena di chicche di firmatissimo streetstyle? Puma ritorna con la seconda collezione in collaborazione con la poliedrica Solange Knowles. Dopo il debutto della scorsa primavera con la capsule “Girls of Blaze”, Miss Knowles [&hellip"
keywords: ""
date: 2014-11-28T00:00:00.000+01:00
author: "Monica Faretra"
cover: "/assets/uploads/import.rubriche/Pharrell-williams-x-adidas-Originals-.jpg"
pagination:
  enabled: true

---

L’inverno è alle porte: cosa c’è di meglio che scoprire le novità delle ultime settimane e prepararsi al Natale con una lista piena di chicche di firmatissimo streetstyle?

Puma ritorna con la seconda collezione in collaborazione con la poliedrica Solange Knowles. Dopo il debutto della scorsa primavera con la capsule “Girls of Blaze”, Miss Knowles ha riunito i designer Gerlan Marcel, Hisham Bharoocha e le sorelle Darlene e Lizzy Okpo per reinterpretare i temi della stagione di Puma: “Wild Rebel” e “Natural Calm”. La prima uscita, “Wild Wonder”, prevista per il 28 novembre, presenta tre stili sviluppati su due modelli iconici di Puma, Suede e Trinomic XT2\. I colori principali, il verde e l’azzurro, sono vivaci e forti nelle scelte del pattern, dando nuova vita alle sneaker-icone del brand tedesco.

[](https://hotmc.com/wp-content/uploads/2014/11/solangexpuma2.jpg)  
Ph: saintheron.com  
L’inarrestabile Pharrel Williams è ormai onnipresente con le sue produzioni musicali, tour sold out, e imitatissime scelte di stile. Con Adidas Originals il sodalizio è consolidato, con uscite sempre frequenti e di alto livello. L’ultima riguarda il “Polka Dot pack”, che dal 1 dicembre sarà disponibile in due versioni composte da diversi colori, materiali e “misure di pois”. La prima consiste nella declinazione in pelle sia per la Track Jacket che la Stan Smith, provviste di pois grandi bianchi su fondo blu, rosso e nero. La seconda variante sarà composta da tessuti in satin e mini pois rossi, su base giallo, bianco e blu. Il consiglio? Try & buy!

[](https://hotmc.com/wp-content/uploads/2014/11/Pharrell-williams-x-adidas-Originals-.jpg)  
Sembrano non finire le collaborazioni tra i più originali ed eclettici artisti hip hop/r&b su piazza e i giganti del mondo streetwear. Di recente anche il rapper Theophilus London ha unito le sue “vibrazioni creative” con il brand Stussy per celebrare la release del suo ultimo album “Vibes”: il titolo predomina in rosso come un marchio su felpe, giacche in denim, tees e cappellini. Capi minimali e basici per creare uno stile “d’autore”.

[](https://hotmc.com/wp-content/uploads/2014/11/theophilus-london.stussy-vibes.jpg)

Freschissima l’uscita della collezione “Holiday pack ’14” di Cayler & Sons”, che fa incetta nel mondo degli anni ’90 per il “Remember the 90ies pack”, con ovvi riferimenti a Willy il principe di Bel Air sui suoi snapback. Mentre crazy-pattern di quella decade sono presenti su visiere, felpe e zaini. Occasione ghiotta per farsi un regale di natale anticipato!

[](https://hotmc.com/wp-content/uploads/2014/11/caylersons.jpg)  
Altro copricapo per la fredda stagione ma con un’altra storia, più radicata nella cultura hip hop, è sicuramente il modello storico di Kangol, il 507\. Uno dei classici del brand è il protagonista della stellare collaborazione con l’attore Samuel L. Jackson, testimonial del brand e mente creativa della collezione “Kangol Golf”, che mescola un’estetica raffinata e retrò al trattamento ultra moderno P21, che utilizza una tecnologia con maschera di ioni, che rende completamente impermeabile i cappelli. I pattern jacquard richiamano gli stilosissimi maglioni invernali. Bello e utilissimo!

[](https://hotmc.com/wp-content/uploads/2014/11/FOTO3%5FKangolGolf.jpg)  
Dopo un anno di successi e festeggiamenti per il decennale dell’etichetta e collettivo, Unlimited Struggle rivela il capo celebrativo già feticcio dei componenti Unlmtd e dei fans più accaniti: il Varsity Jacket Dope & Legit / 10 Anniversary Edition. Rimanendo fedele alla tradizione americana delle giacche collegiali diventate ormai di culto nell’ambiente streetwear e non solo, in questa occasione si forgia di patch ricamati bianco su nero, con interni trapuntati e maniche in vera pelle nera. Per gli aficionados sicuramente un capo in edizione limitata da non farsi mancare nell’armadio.
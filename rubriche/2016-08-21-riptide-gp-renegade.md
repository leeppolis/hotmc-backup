---
layout: rubriche
category: Rubriche
banner: "/assets/uploads/import.rubriche/rip-640x640.jpg"
title: "Riptide Gp Renegade"
excerpt: "I future racing sono un genere che ultimamente non stanno godendo di ottima salute. Dai tempi di Wipe out ne è passata di acqua sotto i ponti e poco si è visto in termini di innovazione. La serie di Vector Unit Riptide GP però sembra volere rimescolare le carte e dal 2012 sta conquistando una [&hellip"
quote: ""
description: "I future racing sono un genere che ultimamente non stanno godendo di ottima salute. Dai tempi di Wipe out ne è passata di acqua sotto i ponti e poco si è visto in termini di innovazione. La serie di Vector Unit Riptide GP però sembra volere rimescolare le carte e dal 2012 sta conquistando una [&hellip"
keywords: ""
date: 2016-08-21T00:00:00.000+01:00
author: "Game Master"
cover: "/assets/uploads/import.rubriche/rip-640x640.jpg"
pagination:
  enabled: true

---

  
I future racing sono un genere che ultimamente non stanno godendo di ottima salute. Dai tempi di Wipe out ne è passata di acqua sotto i ponti e poco si è visto in termini di innovazione.  
La serie di Vector Unit Riptide GP però sembra volere rimescolare le carte e dal 2012 sta conquistando una nicchia di nostalgici, soprattutto su mobile. Questo Renegade è la terza incarnazione del brand che arriva sia su Pc che su console.  
Il gioco punta tutto su un approccio arcade molto rapido e veloce. Ci troviamo in un futuro dove le città sono percorse da corsi d’acqua ovunque e dove troviamo scenari di giardini bucolici contrapposti a slum post atomici e relitti vari.  
Nella modalità carriera vestiremo i panni di un campione di idrogetto che era un fenomeno ma è caduto in disgrazia dopo la partecipazione a una corsa clandestina.  
Dovremo quindi ritrovare il rispetto degli altri, gara dopo gara.  
Il gioco ha un approccio quindi simile a un rpg dove in base ai risultati su pista potremo guadagnare punti esperienza e soldi da spendere sul nostro mezzo.  
I tracciati in totale sono nove su cui potremo esprimerci in gare di vario genere. Gli eventi singoli sono molto vari per tipologia e spaziano dalle corse sprint su due o più giri fino alle gare a checkpoint.  
Il gas potrà rimanere aperto quanto ci pare, quello che importa è traiettorie e trick.

Renegade quindi ha anche un approccio alla motocross con evoluzioni prese direttamente da un titolo di skateboard. Mano a mano che progrediremo potremo sbloccare nuovi trick che andranno poi ad aumentare la nostra barra del turbo per bruciare gli avversari sul tempo.  
I controlli sono molto intuitivi anche se i trick saranno molto complessi da portare a termine.  
In gara non avremo alcun tipo di scorciatoia ma solo le rampe per poter intraprendere questo tipo di salti con relativi trick.  
Il multiplayer è fino a otto giocatori mentre in locale split screen fino a quattro.  
Il gioco graficamente è ottimo e rappresenta un vero e proprio salto in avanti rispetto a quanto visto su mobile. Tutto è fluido e ben strutturato anche negli scenari.  
Un buon titolo arcade vecchio stampo tutto adrenalina e velocità.

Voto: 7.5
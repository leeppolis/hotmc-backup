---
layout: rubriche
category: Rubriche
banner: "/assets/uploads/import.rubriche/drifting.jpg"
title: "Drifting Lands"
excerpt: "Drifting Lands è un titolo sviluppato da Alkemi che rappresenta un’evoluzione dei classici shooter a scorrimento con meccaniche di gioco molto frenetiche e una giocabilità arcade che vi terrà impegnati per ore e ore. Impersoneremo appunto una navicella che si può muovere in maniera orizzontale sullo schermo e che deve affrontare orde di nemici. Nel [&hellip"
quote: ""
description: "Drifting Lands è un titolo sviluppato da Alkemi che rappresenta un’evoluzione dei classici shooter a scorrimento con meccaniche di gioco molto frenetiche e una giocabilità arcade che vi terrà impegnati per ore e ore. Impersoneremo appunto una navicella che si può muovere in maniera orizzontale sullo schermo e che deve affrontare orde di nemici. Nel [&hellip"
keywords: ""
date: 2017-06-21T00:00:00.000+01:00
author: "Game Master"
cover: "/assets/uploads/import.rubriche/drifting.jpg"
pagination:
  enabled: true

---

  
Drifting Lands è un titolo sviluppato da Alkemi che rappresenta un’evoluzione dei classici shooter a scorrimento con meccaniche di gioco molto frenetiche e una giocabilità arcade che vi terrà impegnati per ore e ore.

Impersoneremo appunto una navicella che si può muovere in maniera orizzontale sullo schermo e che deve affrontare orde di nemici. Nel gioco sono presenti componenti gdr molto interessanti in cui potremo poi realizzare una sorta di build con cui personalizzare il nostro mezzo.

Le navette a disposizione rappresentano varie tipologie e infatti avremo il tank più forte e più lento, le navi più rapide dalla scarsa potenza di fuoco e così via. Potremo in ogni caso potenziare il tutto con scudi e armi ausiliarie che ci renderanno ancora più potenti. Tutti questi power up verranno droppati sul terreno di gioco oppure potremo acquistarli con la moneta in game.

Elemento molto interessante per un gioco di questo tipo è anche il fatto che è presente una story line molto ben strutturata e interessante. Ci troviamo di fronte infatti a un futuro prossimo in cui la Terra è stata letteralmente spezzata in due per via di alcuni cataclismi che l’hanno colpita. Gli uomini dovranno muoversi a bordo di alcune arche volanti per continuare ad eseguire le proprie attività. Il nostro compito in qualità di pilota sarà proprio quello di difendere una di queste arche dagli attacchi dei nemici. Buoni quindi anche i personaggi ben caratterizzati e le linee di dialogo mai troppo banali.

Il gameplay come abbiamo già evidenziato è inevitabile che sia super frenetico mka è comunque sostenuto da un frame rate più che solido anche nei momenti in cui lo schermo diventa piuttosto affollato. Ottime anche le animazioni così come i fondali in cui si svolgeranno le battaglie, sempre vari.

Grandiosa la colonna sonora con brani di ottima fattura e che vi daranno sempre il ritmo giusto per le vostre sessioni indiavolate nei cieli.

Un ottimo gioco che almeno inizialmente spinge sul fattore nostalgia ma successivamente colpisce per via di un gameplay ben strutturato e una profondità ricercata.

**Voto: 8**
---
layout: rubriche
category: Rubriche
banner: "/assets/uploads/import.rubriche/mech1-640x427.jpg"
title: "Mechstermination Force"
excerpt: "Mechstermination Force è un ottimo titolo che riprende alcune dinamiche del passato per quanto concerne gli arcade anni Ottanta e Novanta ma le porta in una modernità ben congegnata e divertente che rende l’esperienza adatta a ogni tipo di giocatore. Il gioco ci vede controllare un Mega Mech in battaglia con altri quattordici della sua [&hellip"
quote: ""
description: "Mechstermination Force è un ottimo titolo che riprende alcune dinamiche del passato per quanto concerne gli arcade anni Ottanta e Novanta ma le porta in una modernità ben congegnata e divertente che rende l’esperienza adatta a ogni tipo di giocatore. Il gioco ci vede controllare un Mega Mech in battaglia con altri quattordici della sua [&hellip"
keywords: ""
date: 2019-04-18T00:00:00.000+01:00
author: "Game Master"
cover: "/assets/uploads/import.rubriche/mech1-640x427.jpg"
pagination:
  enabled: true

---

Mechstermination Force è un ottimo titolo che riprende alcune dinamiche del passato per quanto concerne gli arcade anni Ottanta e Novanta ma le porta in una modernità ben congegnata e divertente che rende l’esperienza adatta a ogni tipo di giocatore.

Il gioco ci vede controllare un Mega Mech in battaglia con altri quattordici della sua stazza per scontri che ricalcano in tutto e per tutto quanto si vedeva nelle sale giochi una trentina di anni fa ormai.

Cominceremo scegliendo uno dei quattro personaggi inizialmente disponibili, due maschili e due femminili per l’equilibrio di genere, e che inizialmente avranno a disposizione solo un attacco normale a raffica di mitra e alcuni colpi speciali di urto che varieranno a seconda del personaggio selezionato.

Dovremo quindi dare una mano all’esercito per fronteggiare questa autentica invasione di Mech e potremo subito buttarci nella mischia con una battaglia facile per prendere dimestichezza con il sistema di controllo.  
I combattimenti si basano prevalentemente sul concetto dei punti deboli che dovremo individuare per danneggiare i nostri potenti nemici corazzati.

Inizieremo prima con i punti gialli che dovremo eliminare con le nostre raffiche di mitragliatore e successivamente i punti rossi.  
I mech avversari ricordano in molti casi degli animali quindi ognuno con movenze particolari da studiare e imparare per sorprendere e colpire. Più l’avversario sarà in difficoltà più si chiuderà a riccio e quindi sarà difficile colpirlo in maniera efficace.

Il tutto diventa un vero spasso se affrontato in coop in modo da farsi aiutare da qualche amico a buttare giù simili mostri.  
Per potenziarci potremo sfruttare il sistema di upgrade con l’acquisto di potenziamenti con le monete che avremo a disposizione. Alcuni oggetti saranno poi proprio sfiziosi da testare come i guanti magnetici per scalare le pareti metalliche o gli stivali jet per effettuare salti poderosi.

Dal punto di vista stilistico i modelli sono poligonali con telecamera che scorre in maniera orizzontale. Il senso di velocità e profondità sono quindi massimi. Ottima anche la caratterizzazione dei vari personaggi. Buono anche il comparto sonoro con suoni di battaglia e un tema principale orecchiabile.

Horberg Production ha realizzato un titolo molto divertente e frenetico che riprende la nostalgia dei vecchi tempi e la fa risplendere su un supporto moderno grandioso come quello della Nintendo Switch.  
Lo giocherete e rigiocherete più volte.

**Voto: 8.5**
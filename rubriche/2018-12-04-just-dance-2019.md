---
layout: rubriche
category: Rubriche
banner: "/assets/uploads/import.rubriche/just-dance19a-640x360.jpg"
title: "Just Dance 2019"
excerpt: "Il gioco di Just Dance, che si perpetua con cadenza annuale, è oramai diventato un vero e proprio fenomeno di costume in tutto e per tutto. Un esempio di exergaming che resiste in maniera imperturbabile fin dai tempi della mitica Wii di Nintendo. Un gioco adattissimo alle esperienze di gruppo e per animare magari una [&hellip"
quote: ""
description: "Il gioco di Just Dance, che si perpetua con cadenza annuale, è oramai diventato un vero e proprio fenomeno di costume in tutto e per tutto. Un esempio di exergaming che resiste in maniera imperturbabile fin dai tempi della mitica Wii di Nintendo. Un gioco adattissimo alle esperienze di gruppo e per animare magari una [&hellip"
keywords: ""
date: 2018-12-04T00:00:00.000+01:00
author: "Game Master"
cover: "/assets/uploads/import.rubriche/just-dance19a-640x360.jpg"
pagination:
  enabled: true

---

Il gioco di Just Dance, che si perpetua con cadenza annuale, è oramai diventato un vero e proprio fenomeno di costume in tutto e per tutto.

Un esempio di exergaming che resiste in maniera imperturbabile fin dai tempi della mitica Wii di Nintendo.  
Un gioco adattissimo alle esperienze di gruppo e per animare magari una festa, diventando così in poco tempo uno dei titoli più amati dalla categoria dei casual gamer.

Anche in questa incarnazione targata 2019 il concept è sempre lo stesso: si dovrà scegliere un brano da una ricca playlist e poi successivamente replicare le movenze della silhouette a schermo nel migliore dei modi e quindi realizzare la coreografia più simile a quanto visto.

Un titolo in cui scatenarsi certamente e farlo sempre con un’ottima dose di autoironia. Proprio per questo motivo il gioco è una soluzione ottima per sessioni di gioco in gruppo e in compagnia.

Quest’anno è stato realizzato un ottimo lavoro di pulizia sui menù, divenuti ora molto più chiari e intelligibili che in passato. Potremo personalizzare badge e avatar e anche, sempre dal menù principale, cimentarci nella World Dance Floor così da sfidare in coreografie molto elaborate ballerini da tutto il mondo. Potremo sfruttare anche l’app su smartphone in modo da sfruttare il proprio dispositivo come controller.

Presenti le modalità Kids con brani e passi adatti ai più giovani, Sweat che appare quasi come una sessione di aerobica con tanto di conteggio di calorie e poi la Unlimited in cui sbizzarrirsi fino all’ultimo passo di danza.

La tracklist prevede quaranta brani della migliore produzione odierna di stampo pop. Potremo anche operare una sottoscrizione per usufruire di oltre quattrocento brani, ripresi anche dagli anni passati.

Con soli 24,99 euro all’anno potremo garantirci un divertimento realmente senza fine.

Un more of the same di un titolo che non delude mai le aspettative e che per quest’anno propone l’interfaccia migliore di sempre.

**Voto: 8.5**
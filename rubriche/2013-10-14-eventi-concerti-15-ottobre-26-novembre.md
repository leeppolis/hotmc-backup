---
layout: rubriche
category: Rubriche
banner: "/assets/uploads/import.rubriche/Havoc-wall1-e1381747285144.jpeg"
title: "Eventi & Concerti: 15 ottobre – 26 novembre"
excerpt: "  Ben ritrovati su queste pagine per la consueta carrellata di Eventi & Concerti da non perdere. Questa settimana si comincia da Milano, dove il 15 ottobre sbarca il progetto I Am Legion (Noisia + Foreign Beggars) con opening act di Nitro: tutte le info qui. Il giorno dopo, sempre a Milano, è il turno [&hellip"
quote: ""
description: "  Ben ritrovati su queste pagine per la consueta carrellata di Eventi & Concerti da non perdere. Questa settimana si comincia da Milano, dove il 15 ottobre sbarca il progetto I Am Legion (Noisia + Foreign Beggars) con opening act di Nitro: tutte le info qui. Il giorno dopo, sempre a Milano, è il turno [&hellip"
keywords: ""
date: 2013-10-14T00:00:00.000+01:00
author: "Marta Blumi Tripodi"
cover: "/assets/uploads/import.rubriche/Havoc-wall1-e1381747285144.jpeg"
pagination:
  enabled: true

---

[](https://hotmc.com/eventi-concerti-15-ottobre-26-novembre/havoc-wall1/)

Ben ritrovati su queste pagine per la consueta carrellata di Eventi & Concerti da non perdere.

Questa settimana si comincia da Milano, dove il 15 ottobre sbarca il progetto **I Am Legion** (Noisia + Foreign Beggars) con opening act di Nitro: tutte le info [**qui**](https://www.facebook.com/events/172899772886795/ "https://www.facebook.com/events/172899772886795/").

Il giorno dopo, sempre a Milano, è il turno di **Shaggy + Sly & Robbie**, evento di cui vi abbiamo ampiamente parlato nelle settimane scorse: le [**prevendite**](http://www.ticketone.it/shaggy-biglietti.html?affiliate=ITT&doc=artistPages/tickets&fun=artist&action=tickets&kuid=462890 "http://www.ticketone.it/shaggy-biglietti.html?affiliate=ITT&doc=artistPages/tickets&fun=artist&action=tickets&kuid=462890") sono ancora aperte.

Il 19 e 20 tocca ad **Havoc**, che è in tour in Italia. Per la prima data, quella di Milano, abbiamo finalmente i dettagli: il concerto si svolgerà [**al Leoncavallo**](http://www.leoncavallo.org/home/index.php?option=com%5Ficagenda&view=list&layout=event&id=215&Itemid=110#.UlvFLGRmXvw "http://www.leoncavallo.org/home/index.php?option=com_icagenda&view=list&layout=event&id=215&Itemid=110#.UlvFLGRmXvw") e vedrà anche la partecipazione di dj Gruff, Skizo e Mirko Miro. Per quella di Pescara, invece, ancora tutto tace (anzi, se qualcuno avesse info da fornirci, saremmo felici di integrarle nell’articolo!).

Il 24 ottobre preparatevi ad invadere il Forte Prenestino di Roma: sul palco i **Dead Prez** e la favolosa **Shadia Mansour**, soprannominata “La first lady dell’hip hop arabo”, con opening di Kento e dj set di Ice One e 187Klan. Per info, vi rimandiamo al [**sito del Forte Prenestino**](http://www.forteprenestino.net/ "http://www.forteprenestino.net/").

Il 31 ottobre il Bitte di Milano dovrebbe (usiamo il condizionale perché la data non è ancora stata ufficialmente annunciata) ospitare **Araab Muzik**, apprezzatissimo produttore americano sempre in bilico tra hip hop ed elettronica: per ulteriori info, vi rimandiamo al [**sito ufficiale**](http://www.bittemilano.com/event/noyz-narcos-monster-tour/ "http://www.bittemilano.com/event/noyz-narcos-monster-tour/").

L’1 novembre **Charles Bradley**, la punta di diamante della Daptone Records, il soulman che è arrivato al successo pubblicando il suo album di debutto a 63 anni dopo una vita d’inferno, arriva per la primissima volta in Italia, più precisamente al Bloom di Mezzago. Per tutte le info, vi rimandiamo alla [**pagina Facebook dell’evento**](https://www.facebook.com/events/510858175668926/?fref=ts "https://www.facebook.com/events/510858175668926/?fref=ts"), ma vi invitiamo anche a rimanere sintonizzati su Hotmc, perché abbiamo avuto occasione di scambiare quattro chiacchiere al telefono con lui.

A Roma, invece, l’1 novembre si festeggia l’**Italian Universal Zulu Nation Anniversary** con workshop, dj set, battle per b-boy e tanto altro. Più info sul [**sito della Zulu Nation**](https://zulunationitalia.blogspot.it/2013/10/italian-universal-zulu-nation.html "http://zulunationitalia.blogspot.it/2013/10/italian-universal-zulu-nation.html").

Ricordiamo che il 9 novembre i **Dilated Peoples** tornano a Milano nella stessa location che avevano letteralmente ribaltato qualche anno fa, ovvero il Tunnel. I biglietti sono già in vendita sul [**sito di Livenation**](https://www.livenation.it/artist/dilated-peoples-tickets "http://www.livenation.it/artist/dilated-peoples-tickets").

Sbarcano in Italia anche i **RDGLDGRN** (si legge Red Gold Green), nuova formazione rap dall’approccio indie, prodotta da Dave Grohl dei Foo Fighters: ancora del tutto sconosciuti anche in patria, si possono apprezzare per la prima volta dal vivo il 13 novembre al XS Live di Roma e il 15 al Lo-Fi di Milano. Per info, vi rimandiamo al [**sito del promoter**](http://www.eflive.it/home.html "http://www.eflive.it/home.html").

Sempre il 15 novembre, sempre a Milano, c’è il ritorno dei **Take 6** al Blue Note, uno dei più storici e validi gruppi vocali R&B in circolazione. Suoneranno anche la sera dopo, per chi non volesse perderseli. Tutti i dettagli [**sul sito**](http://www.bluenotemilano.com/evento/take-6-5/ "http://www.bluenotemilano.com/evento/take-6-5/").

Il 19 novembre, un appuntamento imperdibile per chi ama il nuovo r’n’b inglese contaminato con l’elettronica:**Alunageorge**, sorprendente duo londinese, sbarca a Milano per la loro unica data italiana. Le prevendite sono [**già aperte**](http://www.barleyarts.com/Concerti/1/3/8585/alunageorge-milano "http://www.barleyarts.com/Concerti/1/3/8585/alunageorge-milano").

E chiudiamo con gli **Hiatus Kayiote**, alfieri del soul sperimentale made in Australia, già reduci da un featuring con Q-Tip, che [ ](https://hotmc.com/eventi-concerti-15-ottobre-26-novembre/havoc-2/)suoneranno al Circolo Magnolia di Segrate (MI) il 26 novembre: le prevendite sono [**già aperte**](http://www.ticketone.it/hiatus-kaiyote-biglietti.html?affiliate=ITT&doc=artistPages/tickets&fun=artist&action=tickets&kuid=483339 "http://www.ticketone.it/hiatus-kaiyote-biglietti.html?affiliate=ITT&doc=artistPages/tickets&fun=artist&action=tickets&kuid=483339").
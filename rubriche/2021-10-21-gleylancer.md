---
layout: rubriche
category: Rubriche
banner: "/assets/uploads/import.rubriche/gley1-640x360.png"
title: "GleyLancer"
excerpt: "GleyLancer è uno shoot em up a scorrimento naturale piuttosto classico che è uscito per Sega Mega Drive nel 1992 e solamente in Giappone ma grazie a Ratalaika Games è approdato anche sui nostri lidi su Nintendo Switch per la gioia degli amanti del genere. Il gioco era già stato pubblicato per Virtual Console ma [&hellip"
quote: ""
description: "GleyLancer è uno shoot em up a scorrimento naturale piuttosto classico che è uscito per Sega Mega Drive nel 1992 e solamente in Giappone ma grazie a Ratalaika Games è approdato anche sui nostri lidi su Nintendo Switch per la gioia degli amanti del genere. Il gioco era già stato pubblicato per Virtual Console ma [&hellip"
keywords: ""
date: 2021-10-21T00:00:00.000+01:00
author: "Game Master"
cover: "/assets/uploads/import.rubriche/gley1-640x360.png"
pagination:
  enabled: true

---

GleyLancer è uno shoot em up a scorrimento naturale piuttosto classico che è uscito per Sega Mega Drive nel 1992 e solamente in Giappone ma grazie a Ratalaika Games è approdato anche sui nostri lidi su Nintendo Switch per la gioia degli amanti del genere.

Il gioco era già stato pubblicato per Virtual Console ma questa edizione presenta molti più screen ratio dal full screen al perfect, gli scanlines, gli sfondi e le varie maschere. Potremo anche addirittura settare la gamma e anche le curvature in modo da avere l’impressione di giocare su un vecchio televisore.

Nel gioco controlleremo la giovane pilota Lucia che deve riuscire a salvare il padre Ken, veterano della Federation Navy che è stato rapito dagli alieni e per farlo dovremo attraversare indenni 11 livelli pieni zeppi di nemici. Il tutto sarà spiegato attraverso delle cutscenes in stile anime completamente in giapponese ma sottotitolato in inglese.

La caratteristica del gameplay è che non sono presenti potenziamenti come in giochi similari bensì satelliti che si aggiungeranno alla nostra navicella e che cambieranno di volta in volta e che aumenteranno il raggio d’azione del nostro fuoco.

Il gioco è molto difficile e punitivo e proprio per questo è stata inserita la modalità rewind tramite tasto L in modo da ricominciare dal punto in cui si è morti e quindi imparare dai propri errori.

Il comparto tecnico vede una grafica retrò a 16 bit e un comparto sonoro molto interessante con musiche d’epoca.

Un titolo dal prezzo estremamente interessante che certamente colpirà gli appassionati.

**Voto: 8**
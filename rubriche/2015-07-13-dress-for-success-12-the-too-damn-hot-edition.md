---
layout: rubriche
category: Rubriche
banner: "/assets/uploads/import.rubriche/get-up-close-with-the-adidas-yeezy-350-boost-low-4.jpg"
title: "Dress For Success #12: the too damn hot edition!"
excerpt: "Caldissime novità per questa torrida estate. Molte nuove collaborazioni inaugurano la stagione e ci accompagneranno fino al prossimo autunno come un fedele compagno di viaggio; altre sono in arrivo e vi mostriamo qualche preview giusto per ricordarvi di non spendere troppo durante queste vacanze. In finale un docu/film di tutto rispetto da cui trarre nuova [&hellip"
quote: ""
description: "Caldissime novità per questa torrida estate. Molte nuove collaborazioni inaugurano la stagione e ci accompagneranno fino al prossimo autunno come un fedele compagno di viaggio; altre sono in arrivo e vi mostriamo qualche preview giusto per ricordarvi di non spendere troppo durante queste vacanze. In finale un docu/film di tutto rispetto da cui trarre nuova [&hellip"
keywords: ""
date: 2015-07-13T00:00:00.000+01:00
author: "Monica Faretra"
cover: "/assets/uploads/import.rubriche/get-up-close-with-the-adidas-yeezy-350-boost-low-4.jpg"
pagination:
  enabled: true

---

Caldissime novità per questa torrida estate. Molte nuove collaborazioni inaugurano la stagione e ci accompagneranno fino al prossimo autunno come un fedele compagno di viaggio; altre sono in arrivo e vi mostriamo qualche preview giusto per ricordarvi di non spendere troppo durante queste vacanze. In finale un docu/film di tutto rispetto da cui trarre nuova linfa per le vostre scelte di stile.

[](https://hotmc.com/wp-content/uploads/2015/07/YZY350%5FWHITE%5F002.jpg)

Partiamo con la sneaker che più di tutte nelle ultime settimane ha fatto andare a fuoco carte di credito e imballato gli esclusivi rivenditori di tutto il mondo: la **Yeezy Boost 350**, l’iconico modello creato da quel genio tuttofare di Kanye West. Ormai quasi introvabile, non demordete però nelle ricerche nell’etere, un oggetto di cotanto desiderio per gli sneakers-addict è un must da avere. Mr. West e **Adidas Originals** presentano un modello con una tomaia interamente in Adidas primeknit, un materiale eccezionale sviluppato utilizzando gli ultimi metodi di ingegneria digitale che permettono al tessuto di adattarsi sul piede come una seconda pelle. Il layout è pulito, moderno e semplice , il prezzo iniziale di 200$ un po’ meno accessibile!

[](https://hotmc.com/wp-content/uploads/2015/07/Reebok-Classic-X-Kendrick-Lamar-Ventilator%5F-V68673-hotmc.jpg)

Ma un altro rapper non sta con le mani in mano e in collaborazione con Reebok è ora il turno di Kendrick Lamar di sfornare la nuova scarpa “hit” di stagione. Disponibile dal 18 luglio, la **Ventilator Reebok Classic x Kendrick Lamar** è caratterizzata da una tomaia paper white in premium suede con accenti rosso / blu, dettagli traforati e suola gum sole. Questa colorazione neutra è messa in risalto dai dettagli a contrasto rossi e blu nella soletta interna, dall’etichetta ricamata sulla linguetta, dal tallone in rilievo e dalla doppia colorazione dei lacci.

[](https://hotmc.com/wp-content/uploads/2015/07/SUPER-TUTTOLENTE-Color.jpg)  
E se poi tutto questo sole vi acceca o le serate nei club si fan più difficili da reggere e avete bisogno di un paio di occhiali da far girare la testa a chiunque, **RetroSuperFuture** vi mostra come diventare in un attimo i Re e le Regine del dancefloor. La collezione **Tuttolente** è un concentrato delle silhouette più richieste mixate a elementi dello stile d’avanguardia, alla funzionalità del mondo sporty e alle innovazioni tecnologiche, interamente realizzate con lenti Zeiss. Da modelli più “classici” a sagome più futuristiche, lo stile del 2033 è qui servito!  
Annunciamo per il prossimo autunno una capsule collection dalle linee comode e naturali per le signorine, in tandem con la talentuosissima Alicia Keys e il brand di jeans per eccellenza, Levi’s. Cominciate a gustarvi una preview con [**questo video**](https://www.youtube.com/watch?v=dSi0fJq0wKI "https://www.youtube.com/watch?v=dSi0fJq0wKI"). Last but not least: per tutti quelli a corto di idee in fatto di moda o curiosi della genesi del rap-style e di come è nata la passione per abiti e accessori nel mondo dell’Hip Hop, il documentario _Fresh Dressed – The revolution of fashion born on the streets_,realizzato dalla CNN, farà luce sotto molti aspetti. Alcune delle più grandi rapstar di ieri e oggi sono state intervistate su cosa significhi per loro il fashion system, quanto ha cambiato l’ideologia musicale una singola scarpa e quanto ha influenzato questa cultura le scelte delle più grandi case di moda. Ma soprattutto come ognuno di loro abbia espresso la propria individualità attraverso una felpa o una placcatissima collana d’oro. In attesa di vederlo arrivare sui nostri schermi nazionali, cercate l’imperdibile versione made in Usa (tutti i dettagli nel video d’apertura dell’articolo)
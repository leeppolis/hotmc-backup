---
layout: rubriche
category: Rubriche
banner: "/assets/uploads/import.rubriche/inj-640x360.png"
title: "Injustice 2"
excerpt: "Far scontrare in vere e proprie battaglie del secolo i nostri super eroi preferiti è un po’ il sogno di tutti gli appassionati di fumetti sin da quando eravamo bambini. Ebbene Injustice 2, con il suo roster carico ricco di personaggi dell’universo DC di primo piano ma anche di tantissimi ottimi comprimari, potrà rendere questo [&hellip"
quote: ""
description: "Far scontrare in vere e proprie battaglie del secolo i nostri super eroi preferiti è un po’ il sogno di tutti gli appassionati di fumetti sin da quando eravamo bambini. Ebbene Injustice 2, con il suo roster carico ricco di personaggi dell’universo DC di primo piano ma anche di tantissimi ottimi comprimari, potrà rendere questo [&hellip"
keywords: ""
date: 2017-05-24T00:00:00.000+01:00
author: "Game Master"
cover: "/assets/uploads/import.rubriche/inj-640x360.png"
pagination:
  enabled: true

---

  
Far scontrare in vere e proprie battaglie del secolo i nostri super eroi preferiti è un po’ il sogno di tutti gli appassionati di fumetti sin da quando eravamo bambini. Ebbene Injustice 2, con il suo roster carico ricco di personaggi dell’universo DC di primo piano ma anche di tantissimi ottimi comprimari, potrà rendere questo sogno realtà, ancora di più di quanto fece il primo capitolo del franchise.

Injustice 2 comincia proprio da dove Gods Among Us aveva lasciato e quindi prosegue una storia piena di spunti molto interessanti e mai fine a se stessa, come invece spesso accade nei vari picchiaduro a incontri. Superman è completamente impazzito per la morte di Lois Lane e uccide quindi il Joker. Ha instaurato un vero e proprio dominio di terrore dove ogni criminale viene giudicato e giustiziato sul posto. Ad aiutarlo moltissimi altri super eroi che ne condividono i metodi spicci e sbrigativi.  
A opporsi a tutto questo c’è però Batman che riesce a incatenare Superman e quindi dà vita a un conflitto in cui le due schiere di eroi si danno battaglia l’un l’altra. Sullo sfondo però la Terra è entrata nel mirino di Braniac che vuole distruggerla e quindi aggiungere un altro pianeta alla sua vastissima collezione.

La modalità storia prende spunto proprio da queste dinamiche e quindi avrete modo di sviscerarla in circa sei o sette ore. I filmati sono tutti di qualità veramente pregevole e in base al nostro comportamento sul campo potremo generare due finali alternativi differenti. Dovremo quindi compiere tutte le varie ramificazioni per giungere alle due conclusioni in maniera distinta. La storia è caratterizzata da un doppiaggio di livello cinematografico e da animazioni facciali durante i filmati al limite del fotorealismo. Forse un dei migliori risultati per un titolo su licenza che ci siano attualmente in circolazione.

In singolo potrete affrontare anche il cosiddetto Multiverso in cui avremo modo di affrontare delle sfide procedurali di volta in volta molto differenti l’una dall’altra. Varieranno i tipi di incontro e le difficoltà, con una grande attenzione rivolta alla personalizzazione dei personaggi. Potremo in questo modo sia migliorare l’aspetto prettamente estetico che le abilità di ogni singolo personaggio. Con dinamiche da dgr otterremo dei loot per ogni match disputato. Non sono altro che delle scatole con oggetti speciali che incrementeranno le stats dei nostri personaggi. In questo modo potremo confezionare delle build molto utili che poi potranno essere sfruttate sia online che nel Multiverso in occasioni successive.  
Nell’online comunque potremo disattivare questa possibilità per livellare i personaggi.

Dal punto di vista tecnico il gioco è impeccabile con scenari caratterizzati da effetti di luce spettacolari, una modellazione dei personaggi perfetta e tutta una serie di citazioni che faranno impazzire gli appassionati del genere. Il roster poi è veramente amplissimo e con i dlc lo sarà ancora di più in futuro.

Un titolo che mette d’accordo veramente tutti sia gli appassionati del genere che gli appassionati dei fumetti DC. Un videogioco da avere assolutamente.

Voto: 9.5
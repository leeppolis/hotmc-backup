---
layout: rubriche
category: Rubriche
banner: "/assets/uploads/import.rubriche/tour1-640x393.jpg"
title: "Tour de France 2019 + Pro Cycling Manager 2019"
excerpt: "Puntuali come ogni anno gli sviluppatori del team Cyanide regalano a tutti gli appassionati di ciclismo due titoli veramente imperdibili. Tour de France e Pro Cycling Manager riescono a soddisfare tutte le esigenze di coloro che rispettivamente preferiscono cimentarsi in gare direttamente su strada oppure viceversa guidare il proprio team dietro le quinte da manager. [&hellip"
quote: ""
description: "Puntuali come ogni anno gli sviluppatori del team Cyanide regalano a tutti gli appassionati di ciclismo due titoli veramente imperdibili. Tour de France e Pro Cycling Manager riescono a soddisfare tutte le esigenze di coloro che rispettivamente preferiscono cimentarsi in gare direttamente su strada oppure viceversa guidare il proprio team dietro le quinte da manager. [&hellip"
keywords: ""
date: 2019-08-22T00:00:00.000+01:00
author: "Game Master"
cover: "/assets/uploads/import.rubriche/tour1-640x393.jpg"
pagination:
  enabled: true

---

**Puntuali come ogni anno gli sviluppatori del team Cyanide regalano a tutti gli appassionati di ciclismo due titoli veramente imperdibili. Tour de France e Pro Cycling Manager riescono a soddisfare tutte le esigenze di coloro che rispettivamente preferiscono cimentarsi in gare direttamente su strada oppure viceversa guidare il proprio team dietro le quinte da manager. Scopriamo assieme le novità delle versioni di quest’anno.**

**TOUR DE FRANCE 2019**  
Il giro ciclistico a tappe più celebre al mondo si è appena concluso e tutti gli appassionati potranno rivivere le emozioni della gara con questa edizione del franchise targata 2019.

Vestiremo ancora una volta gli aderenti panni di un ciclista professionista di cui dovremo controllare tutto, dall’accelerazione alla frenata, alle traiettorie in curva durante la gara fino alla strategia di quando attaccare o tentare una fuga per smarcarsi dal gruppo.

Potremo giocare sia tappe che corse singole ma anche sfide mirate. Dovremo cimentarci con discese molto tecniche oppure da quest’anno anche scenari predefiniti. Questi comprenderanno scatti di gruppo o recuperi dopo una foratura. Potremo affrontare le varie sfide anche in multiplayer online fino a tre giocatori in cui potremo ripercorrere le varie corse.

Ritornano naturalmente Pro Team e Pro Leader in cui dovremo rispettivamente creare una squadra da zero vincendo dalle competizioni minori fino alle gare più importanti, comprese il Giro delle Fiandre e il Mondiale assieme a tutte le altre competizioni classiche.

In Pro Leader quest’anno potremo creare il nostro ciclista personalizzato che verrà incluso in una squadra creata dal computer. Anche qui potremo controllare tutti i vari ciclisti del team a cui verranno assegnate delle sfide particolari. In questo modo potremo guadagnare bonus particolari e abilità da sfruttare nelle gare successive.

Anche il gameplay fa vedere ciò che di buono si è visto in passato compresa il sistema dei comandi con i grilletti per accelerare e frenare e la levetta per la direzione naturalmente. La gestione della fatica è affidata invece a due barre con una azzurra per l’energia complessiva e quella rossa per gli sprint.

Il gioco naturalmente è completamente licenziato e quindi avremo a disposizione tutti i professionisti del settore, con maglie e roster completi.

Per le poche mancanze potremo sfruttare l’editor.

Il comparto tecnico è quello di sempre compresi grafica e sonoro con dei commenti ficcanti che introducono nuove linee di dialogo.

Un more of the same che gli appassionati apprezzeranno certamente.

**Voto: 7**

**PRO CYCLING MANAGER 2019** 
  
Parallelamente al gioco su strada ecco arrivare anche il gestionale che ha quasi vent’anni di carriera sulle spalle oramai.  
Viene mantenuta la modalità Pro Cyclist in modo da garantire anche un po’ d’azione per tutti i giocatori su Pc.

Sono state comunque introdotte alcune novità nel titolo di quest’anno anche se il core del titolo si divide sempre tra la modalità manageriale di stampo classico e la Pro Cyclist dove dovremo fare salire il nostro ciclista alla ribalta dalle gare più facili fino alle competizioni più importanti.

La formula di gioco è quindi sempre quella vincente di sempre. Dovremo scegliere quale tipologia di ciclista vorremo impersonare come scalatore, velocista eccetera. Sceglieremo poi la squadra e quindi cominceremo la nostra scalata.  
La vera novità di quest’anno sta nel sistema da gioco di ruolo per certi versi che ci consentirà di assegnare dei punti in dodici skill, dal carisma, alla resistenza fino al comportamento in gara.

Nella Carriera classica invece avremo tutta la squadra da dovere gestire e dovremo curare molto preparazione e allenamenti per arrivare al momento di gara pronti e preparati nel migliore dei modi con gli atleti più adatti a ogni sfida proposta.  
Da quest’anno dovremo anche discutere contratti e attività più commerciali.

Presente anche un multiplayer con un’organizzazione di tornei fino a sedici partecipanti.

In gara il gioco è uguale alla controparte dell’anno passato con la grafica e visuale dall’alto di livello.

L’intelligenza artificiale è sempre di ottimo livello e gli sviluppatori grazie al feedback sui vari forum stanno migliorando questo aspetto sempre di più.

Ottima evoluzione del brand che anche quest’anno non delude gli appassionati con la sua formula vincente.

**Voto: 7.5**
---
layout: rubriche
category: Rubriche
banner: "/assets/uploads/import.rubriche/megat1-640x360.jpg"
title: "Megaton Rainfall"
excerpt: "Con Megaton Rainfall ognuno ha la possibilità di diventare un vero e proprio supereroe e grazie ai ragazzi di Pentadimensional Games possiamo farlo anche in maniera molto convincente e divertente. Se poi avremo a disposizione la realtà virtuale il tutto diventa ancora più divertente e immersivo. Gli alieni hanno momentaneamente invaso la Terra e noi [&hellip"
quote: ""
description: "Con Megaton Rainfall ognuno ha la possibilità di diventare un vero e proprio supereroe e grazie ai ragazzi di Pentadimensional Games possiamo farlo anche in maniera molto convincente e divertente. Se poi avremo a disposizione la realtà virtuale il tutto diventa ancora più divertente e immersivo. Gli alieni hanno momentaneamente invaso la Terra e noi [&hellip"
keywords: ""
date: 2017-11-30T00:00:00.000+01:00
author: "Game Master"
cover: "/assets/uploads/import.rubriche/megat1-640x360.jpg"
pagination:
  enabled: true

---

Con Megaton Rainfall ognuno ha la possibilità di diventare un vero e proprio supereroe e grazie ai ragazzi di Pentadimensional Games possiamo farlo anche in maniera molto convincente e divertente. Se poi avremo a disposizione la realtà virtuale il tutto diventa ancora più divertente e immersivo.

Gli alieni hanno momentaneamente invaso la Terra e noi vestiremo i panni di una sorta di Superman figlio di esseri ultraterreni che potrà salvare l’intero pianeta grazie alla sua forza sovraumana e ai suoi poteri speciali. Saremo in grado di volare da un punto all’altro del pianeta in men che non si dica grazie ai nostri poteri, anche perché gli alieni ci attaccheranno con dispositivi che faranno piazza pulita sulla propria strada. Nel distruggere questi macchinari infernali dovremo però fare attenzione alle vittime civili, dato che i nostri poteri potranno causare involontariamente morti innocenti anche nella popolazione. Se infatti morirà un numero eccessivamente alto di civili la missione sarà da considerarsi fallita.

A ogni scontro ci verrà assegnato un punteggio differente che potrà essere migliorato di volta in volta e confrontato quindi con gli altri della classifica generale.

La difficoltà è naturalmente in crescendo e gli alieni mano a mano si andrà avanti saranno sempre più difficili da sconfiggere. Ci saranno attacchi alla Independence Day a vermi giganti in grado di tirare giù palazzi interi anche se noi allo stesso modo saremo ben forniti di poteri speciali come ad esempio fermare il tempo o altro.

Le abilità di volo sono realmente spettacolari e tempo zero potremo compiere da terra balzi incredibili in grado di raggiungere il cielo e le nuvole, tanto da vedere il nostro pianeta dall’alto. Potremo quindi raggiungere facilmente vari punti del globo così come spingerci ancora maggiormente nel sistema solare e ad esempio visitare Saturno con il suo celebre anello. Il tutto condito da una colonna sonora veramente esaltante che sottolineerà ogni momento delle nostre trasvolate in maniera epica.

Il tutto in realtà virtuale ancora più esaltato e quindi potrà capitare a volte che dovremo prendere delle pause per via delle estreme sollecitazioni che riceveremo attraverso la realtà virtuale. Il tutto risulta comunque molto divertente e godibile anche senza realtà virtuale naturalmente. Potremo assistere a panorami come Dubai o Roma con il suo Colosseo che sono realmente incantevoli, mentre penseremo alla difesa del territorio.

Un titolo inaspettato ma estremamente divertente che forse rappresenta una vera e propria killer application per VR. Il prezzo budget poi lo trasforma praticamente in un acquisto quasi obbligato.

**Voto: 9**
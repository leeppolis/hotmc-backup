---
layout: rubriche
category: Rubriche
banner: "/assets/uploads/import.rubriche/batman-lego.jpg"
title: "Lego Batman 3 Beyond Gotham"
excerpt: "Lego Batman 3: Beyond Gotham è il nuovo titolo dei Traveller’s come sempre molto ben realizzato e dalle ambientazioni parecchio suggestive che colpiscono in positivo sia grandi che bambini. Il giocatore vestirà i panni dei vari eroi della Justice League, impegnati questa volta a contrastare una minaccia venuta dallo spazio. Brainiac è un malvagio androide [&hellip"
quote: ""
description: "Lego Batman 3: Beyond Gotham è il nuovo titolo dei Traveller’s come sempre molto ben realizzato e dalle ambientazioni parecchio suggestive che colpiscono in positivo sia grandi che bambini. Il giocatore vestirà i panni dei vari eroi della Justice League, impegnati questa volta a contrastare una minaccia venuta dallo spazio. Brainiac è un malvagio androide [&hellip"
keywords: ""
date: 2014-11-30T00:00:00.000+01:00
author: "Game Master"
cover: "/assets/uploads/import.rubriche/batman-lego.jpg"
pagination:
  enabled: true

---

[](https://hotmc.com/wp-content/uploads/2014/11/batman-lego.jpg)

Lego Batman 3: Beyond Gotham è il nuovo titolo dei Traveller’s come sempre molto ben realizzato e dalle ambientazioni parecchio suggestive che colpiscono in positivo sia grandi che bambini.  
Il giocatore vestirà i panni dei vari eroi della Justice League, impegnati questa volta a contrastare una minaccia venuta dallo spazio. Brainiac è un malvagio androide che ama collezionare vari oggetti. Dopo aver terminato la raccolta di città rimpicciolite e imprigionate in bottiglie, il cattivo di turno decide di prendere di mira il nostro amato pianeta Terra.  
Dovremo quindi contrastare I piani di Braniac e sconfiggerlo una volta per tutte. Batman e compagni saranno dunque impegnati in un’avventura scandita da diverse location, tra cui pianeti alieni, ambientazioni sulla Terra e molto altro, il tutto scandito da scenari immensi e caratterizzati dalla possibilità di utilizzare veicoli di ogni genere.  
La campagna è eccellente e ricorderà i capitoli precedenti e quindi dalla giocabilità altissima.  
Il sistema di controllo di Lego Batman 3: Beyond Gotham non si discosta da quanto visto in passato. Ci troviamo di fronte al classico action game in terza persona in cui il giocatore sarà chiamato a risolvere vari enigmi, combattere contro i nemici ed esplorare le ambientazioni in modo da raccogliere quanti più oggetti collezionabili possibile.  
Il gioco però abbandona un po’ il free roaming del passato in favore di ambientazioni più chiuse ma comunque parecchio suggestive.  
Il titolo fa largo uso della componente puzzle e perciò i costumi dei personaggi avranno un’importanza fondamentale. Ogni vestito permetterà al super eroe di sfruttare un potere aggiuntivo, di conseguenza sarà necessario sfruttare al momento giusto l’abilità correlata, in modo da aprire velocemente la strada. Sia chiaro, gli sviluppatori non hanno inserito enigmi particolarmente complicati ma dovremo fare sempre attenzione al costume che stareremo indossando per non bloccarci. La soluzione proposta dagli sviluppatori complica leggermente le cose, trasformando il prodotto in un’avventura non proprio adatta ai più piccoli, ma affrontabile solamente con l’aiuto di un adulto.  
Per quanto concerne il sistema di combattimento il videogiocatore è quello delle varie saghe del Lego. Ottime invece le boss fight, sempre divertenti e soprattutto impegnative.  
Inutile sottolineare che la componente più marcata è ovviamente quella di andare alla ricerca di elementi da collezionare, senza contare la possibilità di rigiocare ogni livello scegliendo il proprio party preferito, in modo da sbloccare sezioni impossibili da visitare in precedenza. La presenza inoltre di Adam West è poi una chicca davvero imperdibile.  
Per quanto concerne la grafica Beyond Gotham il motore grafico è ottimo di conseguenza la fantasia degli sviluppatori può essere sfruttata senza alcun limite di sorta. La direzione artistica è senza dubbio il fiore all’occhiello dell’intera produzione, curata a livello davvero elevato.  
Ottimo anche il comparto audio. Il doppiaggio in italiano è perfetto, senza sbavature e soprattutto eseguito dai doppiatori originali della serie animata.  
Lego Batman 3: Beyond Gotham è senza dubbio un ottimo gioco in perfetta linea con quanto visto nei capitoli precedenti.  
La presenza di alcuni enigmi “complicati” aumenta il senso di sfida in maniera esponenziale.  
Lego Batman 3: Beyond Gotham è comunque un ottimo prodotto davvero adatto a ogni genere di videogiocatore.

Voto: 8
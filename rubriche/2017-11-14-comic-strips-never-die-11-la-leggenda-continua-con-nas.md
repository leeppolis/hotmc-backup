---
layout: rubriche
category: Rubriche
banner: "/assets/uploads/import.rubriche/nas.jpg"
title: "Comic Strips Never Die #11: la leggenda continua con Nas"
excerpt: "Il mese scorso, Foot Locker e Timberland hanno collaborato con la leggenda dell’hip hop Nas per lanciare la serie limitata 2017 Timberland Legends Collection with Nas. L’agenzia Pereira & O’Dell NY si è rivolta alla casa di produzione Gentleman Scholar per realizzare una campagna composta da piccoli corti animati, che documentano i momenti chiave nel [&hellip"
quote: ""
description: "Il mese scorso, Foot Locker e Timberland hanno collaborato con la leggenda dell’hip hop Nas per lanciare la serie limitata 2017 Timberland Legends Collection with Nas. L’agenzia Pereira & O’Dell NY si è rivolta alla casa di produzione Gentleman Scholar per realizzare una campagna composta da piccoli corti animati, che documentano i momenti chiave nel [&hellip"
keywords: ""
date: 2017-11-14T00:00:00.000+01:00
author: "Goodidea Style"
cover: "/assets/uploads/import.rubriche/nas.jpg"
pagination:
  enabled: true

---

Il mese scorso, Foot Locker e Timberland hanno collaborato con la leggenda dell’hip hop Nas per lanciare la serie limitata **2017 Timberland Legends Collection with Nas**. L’agenzia Pereira & O’Dell NY si è rivolta alla casa di produzione Gentleman Scholar per realizzare una campagna composta da piccoli corti animati, che documentano i momenti chiave nel percorso personale di Nas, dall’espressione artistica al successo planetario.

Il team ha realizzato quattro minuti di cortometraggi di animazione che usciranno in pillole fino a dicembre, in concomitanza al lancio dei fumetti caratterizzati sull’animazione, che saranno distribuiti nella catena americana di negozi Foot Locker. Nel quartiere di Bushwick, Brooklyn, è inoltre stato dipinto il puppet dell’animazione. (_continua dopo la foto_)

Quello che ritroviamo nella serie animata è un Nas che ci racconta dei suoi primi anni, le sue prime esperienze con la musica e il suo stile di vita incentrato sulla strada. “Prima del rap, c’era il jazz – dice nella clip che trovate sotto – mio padre suonava la tromba, quindi per me è da qui che è iniziato il mio viaggio”. Nella prima animazione Nas è un bambino di 6 anni, che gioca e suona la tromba del padre in un angolo di strada del Queens. Il suono della tromba produce una serie di tentacoli di suono colorati che volano sul quartiere e che ci trasportano nel viaggio narrativo della sua vita.

Diretto da Chace Hartman, William Campbell e Will Johnson della Gentleman Scholar, l’ultimo spot animato è intitolato _Dictionary_, e la voce fuori campo di Nas ci racconta della sua intenzione di voler cambiare il vocabolario dell’hip hop. Il video è un arazzo di parole in movimento, ricco di colori che accendono la metropolitana di NYC e che rendono i ricordi una vibrante poesia visiva.

“L’idea era di avere una leggenda dell’hip hop che ci raccontasse i suoi aneddoti personali, storie e pietre miliari del suo viaggio. Nas è sempre al top di quell’elenco”, dice Dave Arnold, direttore creativo e esecutivo di Pereira & O’Dell New York.

L’obiettivo della campagna è raccontare, attraverso la voce di uno dei massimi esponenti dell’Hip Hop mondiale, il sodalizio tra la scena e una delle aziende di scarpe più famose al mondo. Senza dubbio le due storie si sono incrociate per molti anni. I Timberland Boots erano tra i modelli di scarpe che comparivano più frequentemente nei video, da quelli di Nine a quelli dello stesso Nas, che nell’animazione come in un flashback indossa uno tra i modelli più famosi. Uno di quelli che a cavallo tra il 1980 e il 2000 trovavi ovunque, dalla Steinway Street nel Queens al muretto di Corso Vittorio Emanuele a a Milano.

Non ci resta che fare capanello di fronte ai Foot Locker aspettando che anche in Italia arrivi il fumetto di The Legend Continues with Nas… Sogno!
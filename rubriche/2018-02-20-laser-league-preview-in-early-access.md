---
layout: rubriche
category: Rubriche
banner: "/assets/uploads/import.rubriche/laser-640x360.jpg"
title: "Laser League – Preview in Early Access"
excerpt: "I progetti indie che si affacciano su Steam ultimamente, data la loro grandissima qualità, stanno sempre di più assumendo i contorni di titoli più blasonati anche a tripla A. E’ il caso anche di questo ottimo Laser League, un titolo ancora in early access ma che promette già faville. Il titolo è stato sviluppato da [&hellip"
quote: ""
description: "I progetti indie che si affacciano su Steam ultimamente, data la loro grandissima qualità, stanno sempre di più assumendo i contorni di titoli più blasonati anche a tripla A. E’ il caso anche di questo ottimo Laser League, un titolo ancora in early access ma che promette già faville. Il titolo è stato sviluppato da [&hellip"
keywords: ""
date: 2018-02-20T00:00:00.000+01:00
author: "Game Master"
cover: "/assets/uploads/import.rubriche/laser-640x360.jpg"
pagination:
  enabled: true

---

  
I progetti indie che si affacciano su Steam ultimamente, data la loro grandissima qualità, stanno sempre di più assumendo i contorni di titoli più blasonati anche a tripla A. E’ il caso anche di questo ottimo Laser League, un titolo ancora in early access ma che promette già faville.

Il titolo è stato sviluppato da Roll7 ed è lo sviluppo di un’idea nata nel 2014 di creare un buon gioco che fosse divertente anche in locale assieme a parecchi amici.

505 Games ha fiutato le potenzialità del gioco ed eccoci quindi approdati a questo spassosissimo titolo che quasi vi creerà dipendenza.  
Un titolo che sembra che sembra essere fatto apposta per i recenti e-sports e che punta tutto sulle modalità competitive quindi sia in locale che in multiplayer.

Il tutto in maniera molto frenetica e naturalmente a squadre.  
Il gameplay sembra molto semplice all’inizio ma presto ci si rende conto quanta pianificazione è necessaria e come piccole mosse possano fare la differenza fra vittoria e sconfitta. Il gioco sembra un rifacimento di Tron anche nell’aspetto estetico e il gameplay consiste nell’attivare con la propria squadra dei nuclei prima degli avversari. Questi nuclei genereranno dei laser e nel caso in cui si passerà sopra dei laser avversari andremo incontro alla morte.

I raggi però hanno durata e raggio variabile, così come i potenziamenti che potremo raccogliere e le abilità che potremo selezionare per ciascun personaggio all’inizio di ogni match a squadre.  
Sono disponibili infatti sei classi differenti ognuna con delle peculiarità che potranno rendere il match molto più indiavolato e divertente naturalmente.

Interessante anche il fatto per cui una volta varcate le mura dell’arena potremo materializzarci in punti diversi in modo imprevedibile.  
Gli scontri vedranno quattro giocatori per squadra, in tre stadi differenti per un totale di dodici mappe in cui cimentarsi. Abbiamo già menzionato come laser e elementi saranno sempre variabili e potremo personalizzare anche il nostro personaggio con vari collezionabili.

I comandi sono immediati e intelligibili fin dalle prime battute anche se comunque è richiesta una buona dose di strategia per comprendere al meglio le dinamiche rapidissime dei match e quindi avere la meglio sugli avversari.  
Dovremo anche conoscere a fondo le peculiarità di ciascuna classe in modo da adattare al meglio il nostro stile di gioco.

Per sviluppare strategie vincenti con i nostri compagni è caldamente consigliato utilizzare una chat in modo da coordinare tattiche efficaci.  
Il comparto tecnico è buono, con una visuale dall’alto e un framerate molto stabile. Buoni anche gli effetti generali legati ai laser. Presente anche la lingua italiana, elemento non di secondo piano per una produzione di questo tipo.

Molto divertente e immediato fa sperare per i prossimi sviluppi, magari con qualche modalità aggiuntiva.
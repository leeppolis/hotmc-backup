---
layout: rubriche
category: Rubriche
banner: "/assets/uploads/import.rubriche/chaos-640x360.jpg"
title: "Warhammer 40.000: Chaos Gate – Daemonhunters"
excerpt: "Baleful Edict è perennemente sotto attacco e i Cavalieri Grigi devo fronteggiare una nuova minaccia completamente inedita e molto pericolosa. In questo capitolo del celebre franchise Warhammer 40.000 l’inquisitrice Vakir requisisce una nave per compiere esplorazioni e studi su un’ulteriore minaccia che potrebbe rivelarsi oltre un pericolo anche una grande potenzialità. La storia è comunque [&hellip"
quote: ""
description: "Baleful Edict è perennemente sotto attacco e i Cavalieri Grigi devo fronteggiare una nuova minaccia completamente inedita e molto pericolosa. In questo capitolo del celebre franchise Warhammer 40.000 l’inquisitrice Vakir requisisce una nave per compiere esplorazioni e studi su un’ulteriore minaccia che potrebbe rivelarsi oltre un pericolo anche una grande potenzialità. La storia è comunque [&hellip"
keywords: ""
date: 2022-05-13T00:00:00.000+01:00
author: "Game Master"
cover: "/assets/uploads/import.rubriche/chaos-640x360.jpg"
pagination:
  enabled: true

---

Baleful Edict è perennemente sotto attacco e i Cavalieri Grigi devo fronteggiare una nuova minaccia completamente inedita e molto pericolosa.

In questo capitolo del celebre franchise Warhammer 40.000 l’inquisitrice Vakir requisisce una nave per compiere esplorazioni e studi su un’ulteriore minaccia che potrebbe rivelarsi oltre un pericolo anche una grande potenzialità.

La storia è comunque indipendente e autoconclusiva e perciò anche se siete un po’ digiuni della storia potrete godere della trama in ogni caso. Certo se avete un’infarinatura sulla saga dei Cavalieri Grigi questo aiuterà ma non è indispensabile.

Il gameplay è quello tipico alla X-Com, quindi con truppe da selezionare, far crescere e quindi schierare in battaglia a turni in cui la strategia e la tattica sono tutto. Dovremo anche in questo caso operare delle scelte morali e quindi decidere chi magari salvare e chi lasciare al proprio destino e questo tipo di scelte influenzerà naturalmente la trama. Anche la nave potrà essere migliorata con gli stessi criteri. Le modifiche del veicolo porteranno anche a una modifica dell’approccio dei soldati quindi ogni cambio va calibrato con molta cura.

Ottima anche l’introduzione della proceduralità della gestione delle battaglie che con distribuzione differente delle forze in campo può significare una vittoria o una cocente sconfitta.

Dal punto di vista tecnico il team di sviluppo ha svolto veramente un ottimo lavoro con filmati e cut scene che perfettamente si integrano con il motore di gioco e ambienti, animazioni, poligoni ed effettistica in game sicuramente di livello. Buone anche le textures, anche nel caso di zoom.

Un titolo che sicuramente farà la felicità degli amanti del brand così come di tutti coloro che vogliono giocare con un buon strategico a turni di livello. Se infatti amate X-Com capirete bene a cosa ci riferiamo.

**Voto: 8**
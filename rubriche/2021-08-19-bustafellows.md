---
layout: rubriche
category: Rubriche
banner: "/assets/uploads/import.rubriche/busta1.jpg"
title: "Bustafellows"
excerpt: "Extend dopo l’ottimo Side Kicks ha dato vita a questo nuovo otome intitolato appunto Bustafellows. Il gioco è disponibile sia per Pc che per Switch e ha fatto un’ottima impressione. Un racconto profondo e ben curato che vede come protagonista Teuta Bridges e cinque diversi cosiddetti love interests, il tutto con un’apprezzabile maturità di fondo [&hellip"
quote: ""
description: "Extend dopo l’ottimo Side Kicks ha dato vita a questo nuovo otome intitolato appunto Bustafellows. Il gioco è disponibile sia per Pc che per Switch e ha fatto un’ottima impressione. Un racconto profondo e ben curato che vede come protagonista Teuta Bridges e cinque diversi cosiddetti love interests, il tutto con un’apprezzabile maturità di fondo [&hellip"
keywords: ""
date: 2021-08-19T00:00:00.000+01:00
author: "Game Master"
cover: "/assets/uploads/import.rubriche/busta1.jpg"
pagination:
  enabled: true

---

Extend dopo l’ottimo Side Kicks ha dato vita a questo nuovo otome intitolato appunto Bustafellows. Il gioco è disponibile sia per Pc che per Switch e ha fatto un’ottima impressione.

Un racconto profondo e ben curato che vede come protagonista Teuta Bridges e cinque diversi cosiddetti love interests, il tutto con un’apprezzabile maturità di fondo nei temi trattati.

Il setting è quello di New Sieg una metropoli che ricorda New York. È diventata giornalista per investigare sull’efferato omicidio del fratello Zola. Ha un potere speciale, ossia tornare indietro nel tempo nei panni di una persona a sua scelta e quindi cambiare il corso degli eventi del futuro.  
  
Un giorno decide di salvare la vita del famoso avvocato Lindo Fitzgerald che si trova assieme al suo guardiaspalle Shu e quindi involontariamente si ritrova a fare parte del loro gruppo di fixer.

Nel gruppo faremo la conoscenza di altri personaggi molto peculiari come un chirurgo esperto di travestimenti, un hacker e un esperto di autopsie. Il tutto in un contesto di vicende da tipico thriller all’americana.

Il gioco è una visual novel canonica con quattro capitoli e un prologo in cui potremo innamorarci e sviluppare la storia con uno dei cinque personaggi del gruppo. Le nostre scelte potranno quindi portarci o meno al true ending, con skip e avanzamenti veloci e tante side stories molto divertenti.  
  
La storia non è solo legata alle tematiche amorose ma a tanti macro temi presenti nelle città e nelle vite di tutti e i personaggi non sono mai stereotipati ma sempre molto ben variegati e sfaccettati. Anche la crescita della protagonista è eccellente.

Il comparto grafico è ottimo soprattutto nei fondali che ricordano molto New York e tutta l’atmosfera del gioco quasi cinematografica. Buono anche il comparto sonoro soprattutto per quello che concerne l’aspetto del doppiaggio. La longevità si attesta attorno alle 30 ore per raggiungere il true ending.

Un ottimo rappresentante della sua categoria che rappresenta anche un ottimo titolo per appassionarsi al genere in questione.

**Voto: 8.5**
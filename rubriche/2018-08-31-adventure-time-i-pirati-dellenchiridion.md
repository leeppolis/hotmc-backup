---
layout: rubriche
category: Rubriche
banner: "/assets/uploads/import.rubriche/pir1.jpg"
title: "Adventure Time I Pirati dell’Enchiridion"
excerpt: "Adventure Time è certamente diventato un vero e proprio successo planetario L’ironico franchise targato Cartoon Network ha spopolato in tutto il mondo per via del fatto che è adatto sia a grandi che piccini. Siamo giunti al termine della decima stagione e Namco e Outright Games sono sbarcati nei negozi con questo I pirati dell’Enchiridion [&hellip"
quote: ""
description: "Adventure Time è certamente diventato un vero e proprio successo planetario L’ironico franchise targato Cartoon Network ha spopolato in tutto il mondo per via del fatto che è adatto sia a grandi che piccini. Siamo giunti al termine della decima stagione e Namco e Outright Games sono sbarcati nei negozi con questo I pirati dell’Enchiridion [&hellip"
keywords: ""
date: 2018-08-31T00:00:00.000+01:00
author: "Game Master"
cover: "/assets/uploads/import.rubriche/pir1.jpg"
pagination:
  enabled: true

---

Adventure Time è certamente diventato un vero e proprio successo planetario  
L’ironico franchise targato Cartoon Network ha spopolato in tutto il mondo per via del fatto che è adatto sia a grandi che piccini.

Siamo giunti al termine della decima stagione e Namco e Outright Games sono sbarcati nei negozi con questo I pirati dell’Enchiridion in cui Finn e Jake si ritroveranno all’interno di una avventura completamente inedita.  
La storia è sì inedita anche se innestata all’interno dei canoni classici del cartoon.

Incontreremo infatti tutti i personaggi classici come Marceline, BMO, re Ghiaccio o ancora la principessa Gommarosa. Vi sembrerà insomma di giocare una puntata di Adventure Time interattiva.  
La Terra di Ooo è stata inondata e i regni sono separati da immense distese di acqua. Jack e Finn decidono quindi di prendere la propria imbarcazione e navigare tra i regni per scoprire che cosa sia accaduto di preciso.

Il gioco ha un approccio open world con cui potremo visitare le locations sia a piedi che navigando naturalmente. Tutte le locations sono iconiche ed estremamente ben caratterizzate in ogni minimo dettaglio.  
Buona la componente esplorativa dato che moltissimi elementi a schermo potranno essere distrutti, scoprendo così nuovi percorsi inediti e interessanti.

L’aspetto da gioco di ruolo è evidente dall’impostazione di un adventure con combattimenti a turni che prende ispirazione da Final Fantasy in primo luogo.  
Il gioco ricorda per certi versi gli ultimi capitoli di South Park.

Il parco nemici per ogni regno è variegato e ben strutturato e alcuni nemici saranno veramente ostici e segnalati da un teschio rosso quindi dovrete essere estremamente equipaggiati se vorrete avere la meglio con loro.  
I combattimenti del nostro party come già detto avverranno a turni e potremo utilizzare attacchi base come spada di ghiaccio o vortice oppure spendere punti in azioni difensive. Potremo accrescere il nostro personaggio grazie alla valuta in game che troveremo in giro per i regni.

Altro aspetto fondamentale è rappresentato dagli interrogatori con cui potremo estorcere informazioni importanti dai vari personaggi in cui ci imbatteremo.

Si attiverà una sorta di minigioco che oscilla in quattro quadranti che si alternano tra atteggiamenti aggressivi e atteggiamenti pacati. In base alle risposte dovremo scegliere quale atteggiamento seguire.

Dal punto di vista grafico il gioco segue gli stilemi del cartone con una computer grafica di livello in linea con la produzione tv.  
Un buon tie-in a gioco di ruolo che farà la felicità degli appassionati del franchise.

**Voto: 8**
---
layout: rubriche
category: Rubriche
banner: "/assets/uploads/import.rubriche/sk-640x640.jpg"
title: "The Elder Scrolls V Skyrim Special Edition"
excerpt: "Skyrim è stato senza dubbio uno dei più grandi gdr di tutti i tempi e quindi i possessori di console di nuova generazione avranno la grande fortuna di rigiocare questo autentico capolavoro in una versione riveduta e corretta. Questa Special Edition include il gioco di base con parecchi aggiornamenti come texture in alta risoluzione, gli [&hellip"
quote: ""
description: "Skyrim è stato senza dubbio uno dei più grandi gdr di tutti i tempi e quindi i possessori di console di nuova generazione avranno la grande fortuna di rigiocare questo autentico capolavoro in una versione riveduta e corretta. Questa Special Edition include il gioco di base con parecchi aggiornamenti come texture in alta risoluzione, gli [&hellip"
keywords: ""
date: 2016-11-06T00:00:00.000+01:00
author: "Game Master"
cover: "/assets/uploads/import.rubriche/sk-640x640.jpg"
pagination:
  enabled: true

---

  
Skyrim è stato senza dubbio uno dei più grandi gdr di tutti i tempi e quindi i possessori di console di nuova generazione avranno la grande fortuna di rigiocare questo autentico capolavoro in una versione riveduta e corretta.  
Questa Special Edition include il gioco di base con parecchi aggiornamenti come texture in alta risoluzione, gli effetti particellari legati ai raggi di luce volumetrici e un design nuovo di zecca per quello che concerne neve e acqua.  
Potremo anche usufruire anche su console del supporto a tutte le mod come nel caso della versione Pc e perfino giocare tutte le espansioni uscite fino ad ora come Dawnguard, Hearthfire e Dragonborn.  
La storia ha luogo a nord di Tamriel nelle lande ghiacciate di Skyrim due secoli dopo Oblivion. Ulfric manto di tempesta uccide il re Torygg e così si genera una vera propria guerra civile nel regno.  
Sullo sfondo del conflitto però si staglia una minaccia ancora più grande, ovvero quella rappresentata dal divoratore di mondi.  
Inizieremo con il nostro personaggio scambiato per un rivoltoso e quindi qui potremo determinarne la razza e gli attributi. In questo gioco non esistono infatti le canoniche classi ma solo le razze che ne determinano gli attributi.  
  
Ogni personaggio ha 18 abilità differenti che potranno accrescere in base all’uso che ne faremo sul campo.  
Mentre verremo quasi giustiziati nel gioco un drago comparirà mettendo tutto a ferro e fuoco e consentendoci quindi di scappare. Dovremo scoprire quindi chi sta resuscitando i draghi e soprattutto per quale motivo lo sta facendo.  
Il gameplay è quello classico di sempre con una mappa gigantesca da esplorare e tantissimi personaggi secondari da visitare e con cui interagire.  
Tutto è caratterizzato grandiosamente e perderete ore e ore a visitare tutto il mondo di gioco e a ogni angolo vi parrà di vivere un’avventura completamente nuova.  
Le sotto storie arricchiranno molto quella principale e gli scontri con le svariate creature che ci si metteranno davanti vi impegneranno per molto tempo.  
Dal punto di vista tecnico il gioco ha visto un upgrade importante da 720p a 1080p. Il passaggio giorno e notte è stato reso più fluido e sono stati migliorati tutta una serie di effetti grafici molto particolari.  
Su Playstation 4 poi il gioco gira a 30 frame al secondo sempre stabili. Grandioso poi il comparto sonoro con musiche sempre ispirate e magistrali e un doppiaggio in italiano di livello eccellente.  
Uno dei più grandi giochi di ruolo di sempre torna in una forma davvero smagliante. Per tutti coloro che non hanno avuto modo di giocare la precedente versione, questa rivista e corretta rappresenta un’occasione realmente imperdibile.

Voto: 9
---
layout: rubriche
category: Rubriche
banner: "/assets/uploads/import.rubriche/sky1-640x360.jpg"
title: "The Elder Scrolls V Skyrim Anniversary Edition"
excerpt: "Skyrim è stato senza dubbio uno dei più grandi gdr di tutti i tempi e quindi i possessori di console di nuova generazione avranno la grande fortuna di rigiocare questo autentico capolavoro in una versione riveduta e corretta. Sono passati già dieci anni dalla sua uscita infatti e quindi Bethesda ha deciso di festeggiare con [&hellip"
quote: ""
description: "Skyrim è stato senza dubbio uno dei più grandi gdr di tutti i tempi e quindi i possessori di console di nuova generazione avranno la grande fortuna di rigiocare questo autentico capolavoro in una versione riveduta e corretta. Sono passati già dieci anni dalla sua uscita infatti e quindi Bethesda ha deciso di festeggiare con [&hellip"
keywords: ""
date: 2021-11-23T00:00:00.000+01:00
author: "Game Master"
cover: "/assets/uploads/import.rubriche/sky1-640x360.jpg"
pagination:
  enabled: true

---

Skyrim è stato senza dubbio uno dei più grandi gdr di tutti i tempi e quindi i possessori di console di nuova generazione avranno la grande fortuna di rigiocare questo autentico capolavoro in una versione riveduta e corretta.

Sono passati già dieci anni dalla sua uscita infatti e quindi Bethesda ha deciso di festeggiare con questa ottima Anniversary Edition. Questa edizione speciale include la Special Edition e tutti i contenuti con il Creation Club pubblicati fino all’uscita dell’Anniversary, incluse armature, modalità di gioco e missioni aggiuntive. Il paradiso delle mod insomma. Il tutto con parecchi aggiornamenti come texture in alta risoluzione, gli effetti particellari legati ai raggi di luce volumetrici e un design nuovo di zecca per quello che concerne neve e acqua.

Torna anche l’amatissima modalità Sopravvivenza.

Potremo anche usufruire anche su console del supporto a tutte le mod come nel caso della versione Pc e perfino giocare tutte le espansioni uscite fino ad ora come Dawnguard, Hearthfire e Dragonborn.

Per chi ancora non lo sapesse la storia ha luogo a nord di Tamriel nelle lande ghiacciate di Skyrim due secoli dopo Oblivion. Ulfric manto di tempesta uccide il re Torygg e così si genera una vera propria guerra civile nel regno.

Sullo sfondo del conflitto però si staglia una minaccia ancora più grande, ovvero quella rappresentata dal divoratore di mondi.

Inizieremo con il nostro personaggio scambiato per un rivoltoso e quindi qui potremo determinarne la razza e gli attributi. In questo gioco non esistono infatti le canoniche classi ma solo le razze che ne determinano gli attributi.

Ogni personaggio ha 18 abilità differenti che potranno accrescere in base all’uso che ne faremo sul campo.

Mentre verremo quasi giustiziati nel gioco un drago comparirà mettendo tutto a ferro e fuoco e consentendoci quindi di scappare. Dovremo scoprire quindi chi sta resuscitando i draghi e soprattutto per quale motivo lo sta facendo.

Il gameplay è quello classico di sempre con una mappa gigantesca da esplorare e tantissimi personaggi secondari da visitare e con cui interagire.

Tutto è caratterizzato grandiosamente e perderete ore e ore a visitare tutto il mondo di gioco e a ogni angolo vi parrà di vivere un’avventura completamente nuova.

Le sotto storie arricchiranno molto quella principale e gli scontri con le svariate creature che ci si metteranno davanti vi impegneranno per molto tempo.

Dal punto di vista tecnico il gioco su Playstation 5 è eccellente e fila tutto liscio anche nei caricamenti oramai ridotti all’osso grazie all’avvento del SSD di casa Sony. Il tutto gira in 4K a 60 fps con un frame rate abbastanza solido

Uno dei più grandi giochi di ruolo di sempre torna in una forma davvero smagliante.

Per tutti coloro che non hanno avuto modo di giocare le precedente versioni, questa rivista e corretta frutto del lavoro di dieci anni rappresenta un’occasione realmente imperdibile e senza scuse.

**Voto: 9.5**
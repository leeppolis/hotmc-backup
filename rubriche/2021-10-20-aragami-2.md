---
layout: rubriche
category: Rubriche
banner: "/assets/uploads/import.rubriche/ara1-640x360.jpg"
title: "Aragami 2"
excerpt: "Lo spirito della vendetta ritorna finalmente sui nostri schermi per questo attesissimo seguito. Il primo capitolo aveva colpito per delle dinamiche stealth alla Tenchu che hanno impressionato molto positivamente sia critica che pubblico. Ora questo secondo capitolo vede Kurai scoprire tutta una schiera di guerrieri come lui, tutti in attesa di entrare in azione contro [&hellip"
quote: ""
description: "Lo spirito della vendetta ritorna finalmente sui nostri schermi per questo attesissimo seguito. Il primo capitolo aveva colpito per delle dinamiche stealth alla Tenchu che hanno impressionato molto positivamente sia critica che pubblico. Ora questo secondo capitolo vede Kurai scoprire tutta una schiera di guerrieri come lui, tutti in attesa di entrare in azione contro [&hellip"
keywords: ""
date: 2021-10-20T00:00:00.000+01:00
author: "Game Master"
cover: "/assets/uploads/import.rubriche/ara1-640x360.jpg"
pagination:
  enabled: true

---

Lo spirito della vendetta ritorna finalmente sui nostri schermi per questo attesissimo seguito.

Il primo capitolo aveva colpito per delle dinamiche stealth alla Tenchu che hanno impressionato molto positivamente sia critica che pubblico. Ora questo secondo capitolo vede Kurai scoprire tutta una schiera di guerrieri come lui, tutti in attesa di entrare in azione contro il terribile impero Akatsuchi. Scopre inoltre che esiste una cura per questa maledizione che consuma il corpo e l’anima del protagonista.

Come sempre avremo il potere di controllare le ombre e in questo modo riusciremo a infiltrarci tra le fila nemiche e quindi eliminare i vari nemici dal loro interno. Il gioco mantiene quell’approccio divertente da stealth puro ma con tantissimi risvolti sandbox che quindi lasciano la massima libertà al giocatore.

Lince Works ha quindi organizzato dei livelli non molto lunghi ma che sono affrontabili in diverse maniere, sempre per lasciare il massimo della libertà al giocatore. Dovremo sempre eliminare i nostri obiettivi nella maniera più discreta possibile, prima solo con l’ausilio di lame e successivamente anche con alcuni trucchetti magici come la creazione di cloni che distrarranno i nemici.

Il tutto con un sistema di movimento il più fluido possibile che è davvero un piacere per gli occhi. I livelli si sviluppano sia in orizzontale che in verticale e quindi servirà un po’ di pratica per padroneggiare i movimenti al meglio. Potremo anche sfruttare i poteri dell’ombra per osservare i movimenti dei nemici.

Se verremo scoperti gli scontri frontali soprattutto con più nemici sono molto difficili da gestire e quindi questo approccio non è consigliato assolutamente. Nel caso dovremo utilizzare molte parate e schivate in modo da stancare il nemico e quindi colpirlo.

Per quanto concerne la longevità il gioco è composto da una cinquantina di missioni ognuna delle quali dura circa un quarto d’ora. Buono anche il comparto tecnico sia a livello di sonoro che di grafica, in linea anche con il precedente capitolo.

Un buon titolo che riconferma tutte le premesse del franchise per come lo conosciamo.

**Voto: 7.5**
---
layout: rubriche
category: Rubriche
banner: "/assets/uploads/import.rubriche/cover.jpg"
title: "Dress for Success #1"
excerpt: "Per inaugurare col botto questa nuova rubrica sullo streetwear vi proponiamo la fresca collaborazione tra il brand Huf e Snoop Dogg, uniti per onorare la festività tutta “verde” del 4/20 ( per chi non ne avesse sentito parlare… beh, in quel giorno si può sicuramente dire che “è tutto fumo e niente arrosto”). La capsule [&hellip"
quote: ""
description: "Per inaugurare col botto questa nuova rubrica sullo streetwear vi proponiamo la fresca collaborazione tra il brand Huf e Snoop Dogg, uniti per onorare la festività tutta “verde” del 4/20 ( per chi non ne avesse sentito parlare… beh, in quel giorno si può sicuramente dire che “è tutto fumo e niente arrosto”). La capsule [&hellip"
keywords: ""
date: 2013-04-29T00:00:00.000+01:00
author: "Monica Faretra"
cover: "/assets/uploads/import.rubriche/cover.jpg"
pagination:
  enabled: true

---

Per inaugurare col botto questa nuova rubrica sullo streetwear vi proponiamo la fresca collaborazione tra il brand **Huf** e **Snoop Dogg**, uniti per onorare la festività tutta “verde” del 4/20 ( per chi non ne avesse sentito parlare… beh, in quel giorno si può sicuramente dire che “è tutto fumo e niente arrosto”). La capsule limited edition comprende t-shirt, nella variante bianca e nera, con grafiche e scatti classici del rapper, più caps e calzette sempre rimandanti alla foglia verde. More info & shop : [**Store.hufworldwide.com**](http://store.hufworldwide.com/collections/huf-x-snoop-dogg "http://store.hufworldwide.com/collections/huf-x-snoop-dogg").

[](https://hotmc.com/dress-for-success-1/hufxsnoopplantlifeboxlogoteedetail1/)

Direttamente dal mondo Adidas, per le signorine, arrivano due nuovi modelli super colorati e con tocchi animalier. Si tratta delle **Adidas Originals GLC** , dal design simile ma con colorazioni differenti ,rendono alla perfezione questo binomio irresistibile. La più accattivante è sicuramente la Miami Lights, con accenni di rosa e azzurro fluo e graffi black, mentre la Street Royal, forse meno appariscente ma non da meno, punta sull’eleganza di strada unendo a un bianco opaco tocchi di viola e stampa animalier.

[](https://hotmc.com/dress-for-success-1/adidas-miami-lights-glc-profile-1/)

Riguardo alle campagne summer 2013, sicuramente le proposte più interessanti le possiamo trovare nelle uscite dei brand **Forever 21**, che sceglie come volto estivo la cantante-modella **Cassie**, e l’indipendente e sempre imprevedibile **Mishka**, che per i modelli della prossima stagione rivisita la cultura egizia in versione street.

Forever 21 e Cassie attraverso la collezione **Forever L.A.**, ci portano direttamente nell’immaginario estivo attraverso modelli dall’ispirazione street anni ’90 di Los Angeles, mixati allo stile da spiaggia californiano: troveremo quindi crop top in pelle, pants con stampe leopardo, accessori e gonne in colori vibranti con tocchi neon.

[](https://hotmc.com/dress-for-success-1/9394%5Fi1%5Fskladfjsldaf/)

Il brand Mishka ci presenta invece una **Pre-Summer collection** inedita nella scelta dei soggetti ma sempre in linea col mood “different” dei suoi creatori. Caratterizzata da geroglifici egizi, personaggi e simboli chiave di una delle culture più antiche e misteriose, renderà assolutamente più interessanti i vostri outfit primaverili.

[](https://hotmc.com/dress-for-success-1/mishka-pre-summer-2013-lookbook-05-630x420-600x400/)
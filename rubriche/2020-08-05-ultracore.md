---
layout: rubriche
category: Rubriche
banner: "/assets/uploads/import.rubriche/ultra1-640x320.jpg"
title: "Ultracore"
excerpt: "Ultracore è un titolo che è nato come Hardcore ed è uno sparatutto a scorrimento orizzontale creato da Digital Illusions che vide la luce su Amiga e Sega Mega Drive. Oggi tutti gli appassionati potranno apprezzare nuovamente questo ottimo titolo che viene ripubblicato per Playstation 4 e Nintendo Switch. Il gioco è un vero e [&hellip"
quote: ""
description: "Ultracore è un titolo che è nato come Hardcore ed è uno sparatutto a scorrimento orizzontale creato da Digital Illusions che vide la luce su Amiga e Sega Mega Drive. Oggi tutti gli appassionati potranno apprezzare nuovamente questo ottimo titolo che viene ripubblicato per Playstation 4 e Nintendo Switch. Il gioco è un vero e [&hellip"
keywords: ""
date: 2020-08-05T00:00:00.000+01:00
author: "Game Master"
cover: "/assets/uploads/import.rubriche/ultra1-640x320.jpg"
pagination:
  enabled: true

---

Ultracore è un titolo che è nato come Hardcore ed è uno sparatutto a scorrimento orizzontale creato da Digital Illusions che vide la luce su Amiga e Sega Mega Drive.

Oggi tutti gli appassionati potranno apprezzare nuovamente questo ottimo titolo che viene ripubblicato per Playstation 4 e Nintendo Switch.

Il gioco è un vero e proprio inno agli anni Novanta e vede la storia con protagonista Vance un soldato che deve fermare un pericoloso signore della guerra che vuole distruggere il suo pianeta natale con le sue macchine di morte e distruzione.

Inizieremo in uno scenario che solo all’apparenza è vuoto ma che poi ci mostrerà già i primi robot e successivamente potremo prendere confidenza con i tasti che prevedono salto, movimento, selezione dell’arma, mira e utilizzo delle granate.

Il gioco poi non è lineare come gli altri sparatutto mentre dovremo esplorare moltissimo per poter proseguire. In questo modo potremo anche scoprire vari segreti che ci consentiranno di potenziarci di vario tipo come nuove armi potentissime.

Ogni livello è diverso a sé e quindi potremo sempre trovare nuovi elementi in modo da aumentare la rigiocabilità. A fine di ogni livello avremo una schermata di riepilogo in cui verranno messi in evidenza i bonus ottenuti e quelli invece lasciati per strada.

Presenti anche delle fasi di enigmi basate su quanto visto in precedenza negli altri livelli, quindi sarà necessario avere molta concentrazione e sangue freddo. A complicare il tutto poi ci si metteranno i robot nemici che arriveranno a frotte e di cui dovremo comprendere i pattern per poterli eliminare.

Ad agevolarci invece ci saranno vari schermi sparsi per i livelli che potranno darci informazioni utili così come ci consentiranno di comprare delle armi.

Il comparto grafico vede naturalmente una grafica in 16 bit di una pixel art veramente di alto livello e tutto è curato nei minimi dettagli per un effetto nostalgia incredibile.

Anche il sonoro è ottimo con la chicca di poter scegliere fra musica FM o CD.

Una vera e propria chicca del retrogaming che permetterà anche a tutti gli altri di videogiocatori di riscoprire un grande classico del passato.

**Voto: 8**
---
layout: rubriche
category: Rubriche
banner: "/assets/uploads/import.rubriche/shred1-640x360.jpeg"
title: "Shredders"
excerpt: "Finalmente arriva sui nostri schermi dopo tanto tempo un gioco dedicato allo snowboard. FoamPunch ci regala un vero e proprio capolavoro del genere creato dagli amanti di questo grandioso sport per i fan della disciplina. Un successo annunciato. Il gioco prende un po’ ispirazione dal vecchio Amped, uscito qualche anno fa per Xbox. In questo [&hellip"
quote: ""
description: "Finalmente arriva sui nostri schermi dopo tanto tempo un gioco dedicato allo snowboard. FoamPunch ci regala un vero e proprio capolavoro del genere creato dagli amanti di questo grandioso sport per i fan della disciplina. Un successo annunciato. Il gioco prende un po’ ispirazione dal vecchio Amped, uscito qualche anno fa per Xbox. In questo [&hellip"
keywords: ""
date: 2022-03-24T00:00:00.000+01:00
author: "Game Master"
cover: "/assets/uploads/import.rubriche/shred1-640x360.jpeg"
pagination:
  enabled: true

---

Finalmente arriva sui nostri schermi dopo tanto tempo un gioco dedicato allo snowboard. FoamPunch ci regala un vero e proprio capolavoro del genere creato dagli amanti di questo grandioso sport per i fan della disciplina. Un successo annunciato.

Il gioco prende un po’ ispirazione dal vecchio Amped, uscito qualche anno fa per Xbox. In questo gioco vestiremo i panni di uno snowboarder e del suo fido amico Scotty che formano il duo Shreddageddon. Hanno un canale Youtube molto poco visititato, proprio perché badano più a divertirsi sulla neve piuttosto che editare video.

Alcuni Pr di un brand di tavole però ci notato e quindi il nostro obiettivo sarà raggiungere un evento Invitational al fianco dei più grandi professionisti del genere. Dovremo quindi intraprendere tutta una serie di sfide in modo da guadagnarci l’invito. Le sfide hanno obiettivi principali e secondari e in base a come le affronteremo potremo ricevere degli smile che ci serviranno per passare alla sfida successiva. Potremo poi ripetere tutte le sfide per migliorare i nostri punteggi.

Il fiore all’occhiello della produzione è certamente il sistema di controllo che è veramente molto ben dettagliato. Con la levetta sinistra si controlla la postura del corpo sia quando si discende sia quando si è i aria per eseguire i trick. La levetta destra controlla invece la tavola per gli spin e i rail. Per gli spin ben fatti dovremo caricare dei flick dalla parte opposta della rotazione in modo da darci una spinta. Con il grilletto destro poi dovremo caricare il salto. Con i tasti dorsali potremo eseguire i grab e quindi afferrando la tavola.

Il tutto poi assume contorni ancora più ampli in multi9player naturalmente in cui potremo sfidare altri giocatori reali in trick al limite dell’assurdo. Il gioco poi tecnicamente è molto ben realizzato nonostante si tratti di un progetto indie. La neve è riprodotta alla perfezione sia quella già battuta che quella fresca del fuoripista. Ottime anche le nuvole e il sole. Ottimo anche il comparto sonoro, soprattutto i rumori quando si è in discesa sulla neve.

Ottima anche la componente della storia e della trama che vi strapperanno più di un sorriso. Scotty è un autentico fenomeno della battuta. Ottimo anche il fattore dei caricamenti brevissimi che rendono il processo di apprendimento e di trial & error molto facile.

Un ottimo indie che è un vero e proprio inno d’amore nei confronti dello snowboard e del suo mondo circostante. Grazie al Game Pass potrete certamente dargli un’occhiata.

**Voto: 8**
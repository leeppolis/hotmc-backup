---
layout: rubriche
category: Rubriche
banner: "/assets/uploads/import.rubriche/barb1-640x640.jpg"
title: "Age of Barbarian"
excerpt: "Il titolo di Crian Soft è ritornato su Steam in una veste tutta nuova che in molti nostalgici così come chi non ha mai provato il gioco prima potranno apprezzare. Il titolo è di Crian Soft, una software house tutta italiana che si rifà sempre per i suoi giochi ai grandi classici del passato. Il [&hellip"
quote: ""
description: "Il titolo di Crian Soft è ritornato su Steam in una veste tutta nuova che in molti nostalgici così come chi non ha mai provato il gioco prima potranno apprezzare. Il titolo è di Crian Soft, una software house tutta italiana che si rifà sempre per i suoi giochi ai grandi classici del passato. Il [&hellip"
keywords: ""
date: 2016-08-28T00:00:00.000+01:00
author: "Game Master"
cover: "/assets/uploads/import.rubriche/barb1-640x640.jpg"
pagination:
  enabled: true

---

  
Il titolo di Crian Soft è ritornato su Steam in una veste tutta nuova che in molti nostalgici così come chi non ha mai provato il gioco prima potranno apprezzare. Il titolo è di Crian Soft, una software house tutta italiana che si rifà sempre per i suoi giochi ai grandi classici del passato.  
Il gioco ci porta in una dimensione medievale in cui i nostri barbari dovranno fare piazza pulita dei nemici a colpi di spadone. Potremo impersonare due personaggi ossia un barbaro che ricorda molto da vicino Conan e da una guerriera che si è affrancata dalla schiavitù e ora cerca vendetta grazie ai poteri donati da una potente dea.  
Va da sé che il gioco è molto gore con combattimenti all’ultimo sangue molto violenti. Il titolo appare molto curato con personaggi e location realizzati in maniera eccellente. Tutti i dettagli sono stati curati come nel caso delle cascate sullo sfondo, dell’erba che si muove sotto i piedi dei personaggi e così via discorrendo.

Anche le animazioni sono molto ben realizzate, anche nei momenti di combattimento più concitati.  
Il motore grafico è stato spinto al limite con sprite molto grandi e ricchi di frame di animazione. In tutto questo le fonti di luce e le fiamme rappresentano un vero e proprio tocco d’artista.  
Il gioco ha una mappa in cui dovremo affrontare vari combattimenti hack’ n ‘ slash a scorrimento bidimensionale. Potremo colpire i vari nemici con un colpo alla testa, al corpo, oppure con una mossa speciale che però prende un po’ di energia dalla nostra barra.  
Ci saranno dei checkpoint che potranno aiutarci nel corso dei vari livelli e qualora non dovessimo raggiungerli saremo obbligati a rigiocare il livello da capo.  
I combattimenti ricordano molto da vicini quelli a spada del vecchio Prince of Persia, anche se in questo caso il sangue scorrerà a fiumi.  
Ci saranno anche fasi platform in cui dovremo recuperare oggetti particolari oppure sviluppare strategie di attacco e difesa particolari, in modo da sconfiggere i nemici più ostici. I nostri personaggi poi saliranno nelle statistiche mano a mano che sconfiggeremo altri nemici.  
Grandiosa anche la colonna sonora dai toni epici.

Voto: 8
---
layout: rubriche
category: Rubriche
banner: "/assets/uploads/import.rubriche/krs-epmd-1024x977.jpg"
title: "Eventi & Concerti: 8 maggio – 9 settembre"
excerpt: "Sì, siamo già tornati: ci abbiamo messo meno di una settimana, ma i tempi erano maturi per annunciare qualche novità. Partiamo, purtroppo, con una cancellazione: quella del tour europeo dei White Boiz, che purtroppo per problemi personali e gravi di Shafiq Husaiyn hanno dovuto rimandare tutti i loro concerti fuori dagli USA a data da destinarsi. [&hellip"
quote: ""
description: "Sì, siamo già tornati: ci abbiamo messo meno di una settimana, ma i tempi erano maturi per annunciare qualche novità. Partiamo, purtroppo, con una cancellazione: quella del tour europeo dei White Boiz, che purtroppo per problemi personali e gravi di Shafiq Husaiyn hanno dovuto rimandare tutti i loro concerti fuori dagli USA a data da destinarsi. [&hellip"
keywords: ""
date: 2016-05-03T00:00:00.000+01:00
author: "Marta Blumi Tripodi"
cover: "/assets/uploads/import.rubriche/krs-epmd-1024x977.jpg"
pagination:
  enabled: true

---

Sì, siamo già tornati: ci abbiamo messo meno di una settimana, ma i tempi erano maturi per annunciare qualche novità.

Partiamo, purtroppo, con una cancellazione: quella del tour europeo dei **White Boiz**, che purtroppo per problemi personali e gravi di Shafiq Husaiyn hanno dovuto rimandare tutti i loro concerti fuori dagli USA a data da destinarsi. Vi faremo sapere quando verrà recuperato.

L’8 maggio, invece, è il turno di **Maitre Gims**, che suonerà a Roma: più info [**qui**](http://www.qubedisco.com/).

L’11 maggio apre i battenti a Roma un laboratorio molto interessante, **Lab Beats Plus**, tenuto da tre eccellenze assolute come **Stabber, Squarta e Franco Negrè**: si parla di produzione musicale nel contesto dello studio di registrazione Rugbeats, per quattro lezioni da due ore ciascuna. Le iniziative serie di questo tipo in Italia scarseggiano un po’, quindi se siete interessati all’argomento e ne avete la possibilità, vi suggeriamo di partecipare: per info e iscrizioni, c’è l’apposita [**pagina Facebook**](https://www.facebook.com/events/208794872839469/).

Un gradito ritorno anche per **B-Real dei Cypress Hill**: oltre alle due date che vi avevamo annunciato (la prima **[a Roma il 12 maggio,](https://www.facebook.com/events/1531387367157832/)** la seconda a Milano in coppia con il re dei dj reggae David Rodigan il **[2 giugno a Milano](http://www.circolomagnolia.it/evento/3226/B-REAL-of-CYPRESS-HILL-DEMRICK-RODIGAN-and-more)**) se ne aggiunge una terza a Bologna, venerdì 13 maggio: tutte le info [**qui**](https://www.facebook.com/events/955343431216459/).

Sempre il 12 maggio a Milano ci saranno le finali italiane del **Red Bull Thre3style**, una competition di dj particolarmente rinomata: il vincitore rappresenterà il nostro paese alle finali di Santiago del Cile. Per info e prevendite, andate **[qui](http://www.mailticket.it/evento/7917)**.

Per chi invece preferisce il soul che fa piangere, vi ricordiamo che **Adele** suonerà in Italia per due date all’Arena di Verona, il 28 e il 29 maggio: come prevedibile, però, i biglietti sono ovviamente già esauriti (più info **[qui](http://www.dalessandroegalli.com/events/372/adele)**, in ogni caso).

Sabato 28 maggio, tra l’altro, una notizia gradita ai tifosi di calcio e agli amanti del soul: a cantare alla cerimonia d’apertura della finale di **Uefa Champions League** a Milano sarà **Alicia Keys**. In caso voleste prendere due piccioni con una fava, i biglietti si acquistano [**qui**](http://it.uefa.com/uefachampionsleague/ticketing/index.html).

Domenica 29 maggio, invece, tornano i workshop di **Music Heroes**, stavolta in ambito mcing: si tratta infatti di un **workshop di scrittura creativa con Jack the Smoker**. Come sempre i laboratori si tengono a Milano e come sempre i posti sono limitati, più info su [**Facebook**](https://www.facebook.com/events/1557328394564371/).

Vi preannunciavamo che **KRS-One e gli EPMD** sarebbero passati dalle nostre parti, e siamo finalmente in grado di dirvi dove e quando: il 10 giugno a Torino, in occasione del Torino by Night Summer Edition. L’evento ospiterà anche i dj set di Bassi Maestro e dj Double S, nonché i live di Sab Sista & Lefty, ATPC e Inoki. Per tutte le info, rivolgetevi con fiducia [**qui**](https://www.facebook.com/events/108250062921038/).

Il 21 giugno arriva a Milano anche **Flume**, giovanissimo eroe dell’electro-R’n’B che dall’Australia sta conquistando il mondo: più informazioni [**qui**](https://www.facebook.com/events/547476328710854/).

Il 23 giugno gli amanti della dancehall saranno felici di sapere che **Sean Paul** torna dalle nostre parti, più precisamente a Milano: i dettagli **[qui](https://www.facebook.com/events/1568012920176917/)**.

Il 10 luglio, breaking news: arrivano i **Dilated Peoples** a Roma! Purtroppo la situazione è la stessa di settimana scorsa: i dettagli non sono ancora emersi. Vi aggiorneremo non appena possibile!

L’11 luglio tornano in Italia dei veri giganti della musica soul: **Lionel Richie e gli Earth Wind & Fire**, questi ultimi al loro primo tour senza il compianto Maurice White. Saranno in concerto insieme per due date, l’11 a Piazzola sul Brenta e il 12 al Lucca Summer festival; Lionel Richie sarà anche presente in una successiva data solista, il 14 alle Terme di Caracalla. Le prevendite sono **[già aperte](http://www.ticketone.it/tickets.html?affiliate=IGA&doc=erdetaila&fun=erdetail&erid=1582338&includeOnlybookable=true&xtor=SEC-303030332-GOO)**.

E torna in Italia anche **Pharrell Williams**, più precisamente a Milano il 12 luglio, per una super-data all’Assago Summer Arena: prevendite aperte a brevissimo e info **[qui](https://www.facebook.com/events/218761501834997/)**.

Il 12 e 13 luglio, invece, sarà la volta dei concerti italiani di **Tyler, The Creator**, prima a Milano e poi a Roma: in entrambi i casi, le prevendite sono **[già disponibili](http://www.vivoconcerti.com/artisti/tyler-the-creator)**.

Altra notizia bomba: il 13 luglio 2016 anche **Rihanna** torna in Italia, e stavolta fa le cose in grande: la location del concerto è lo stadio di San Siro a Milano. Tra l’altro, sul palco non sarà sola: la accompagneranno, tra gli altri opening act, **Big Sean** (**The Weeknd**, invece, ha dato forfait). Si è aggiunta anche una data torinese, l’11 luglio: per i biglietti di entrambe potete controllare **[qui](https://www.livenation.it/show/788444/rihanna-anti-world-tour/milano/2016-07-13/it)**.

Ed eccoci infine arrivati a **Beyoncé** aka queen Bee, che ci farà omaggio della sua presenza allo stadio di San Siro il 18 luglio: prevendite disponibili su Ticket One. Vi suggeriamo di affrettarvi ad acquistare i biglietti perché l’ultima volta che è stata a Milano sono andati esauriti in otto minuti d’orologio: in ogni caso, più info **[su Facebook](https://www.facebook.com/events/1668905290064018/)**.

Il 21 luglio, **George Clinton e i Parliament Funkadelic** ci faranno grazia della loro presenza a Umbria Jazz: i dettagli sono **[qui](http://www.umbriajazz.com/pagine/15-luglio)**.

Last but not least, un evento non strettamente hip hop ma che sicuramente potrebbe appassionare molte hip hop heads: i **Chemical Brothers** suoneranno a Milano il 22 luglio, e le prevendite sono **[già aperte](http://www.ticketone.it/the-chemical-brothers-biglietti.html?affiliate=ITT&doc=artistPages/tickets&fun=artist&action=tickets&kuid=458808)**. Aggiunta anche una seconda data il **[12 agosto a Pescara](http://www.circolomagnolia.it/evento/3226/B-REAL-of-CYPRESS-HILL-DEMRICK-RODIGAN-and-more)**!

Si prosegue col tradizionale appuntamento con il **Locus Festival**, di stanza come sempre a Locorotondo, che quest’anno fa faville: il primo nome annunciato è **dj Premier, e non sarà da solo, bensì accompagnato dalla The Badder Band**: un’esperienza unica e irripetibile di cui vi avevamo già parlato **[qui](https://hotmc.com/dj-premier-e-in-tour-con-una-band-ecco-il-video-della-loro-performance/)** e che vi suggeriamo di non perdervi per nulla al mondo, la data da segnare è il 23 luglio. Il secondo nome annunciato, invece, è **Kamasi Washington**, giovanissima leggenda del jazz nonché sassofonista preferito di Kendrick Lamar, e suonerà il 27 agosto. Molti altri nomi sono ancora da annunciare: tenete d’occhio**[ questo link](http://www.locusfestival.it/)**.

**Dj Premier** suonerà anche a Milano, sempre con la **Badder Band**, il 21 luglio al Circolo Magnolia: da non perdere! Info su [**Facebook**](https://www.facebook.com/events/1767296840166808/).

E sempre **Kamasi Washington** sarà protagonista di altre due date italiane, il 25 agosto a Milano e il 26 a Galzignano Terme (Padova): tutti i dettagli sono **[qui](http://www.radarconcerti.com/)**.

Il 5 settembre torna a Milano l’imperdibile **Damian Marley**: tutte le info [**qui**](https://www.facebook.com/events/1675587356042699/).

Il 9 settembre, invece, torna in Italia **50 Cent**, nell’ambito del The Box Music Festival di Monza: per ora si tratta del primo nome annunciato, perciò potrebbero esserci ulteriori novità a breve. Le (poche) info per ora disponibili sono su [**Facebook**](https://www.facebook.com/events/1005890956169275/).

Last but not least: si vocifera di un possibile arrivo in Italia sia degli **EPMD** che di **KRS-One**, vi terremo aggiornati non appena avremo più dettagli.

E questo è tutto per ora, se ci siamo persi qualcosa segnalatecelo **[su Facebook](https://www.facebook.com/hotmcmag/)**!
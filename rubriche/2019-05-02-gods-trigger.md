---
layout: rubriche
category: Rubriche
banner: "/assets/uploads/import.rubriche/trig1.jpeg"
title: "God’s Trigger"
excerpt: "God’s Trigger è un top-down shooter ricco di adrenalina che diverte soprattutto se giocato assieme ad un amico. Il gioco ha una visuale dall’alto e un’azione senza sosta che conta su due personaggi intercambiabili in ogni istante. Il titolo è frutto degli sforzi di One More Level assieme a Techland. Una sorta di Hotline Miami [&hellip"
quote: ""
description: "God’s Trigger è un top-down shooter ricco di adrenalina che diverte soprattutto se giocato assieme ad un amico. Il gioco ha una visuale dall’alto e un’azione senza sosta che conta su due personaggi intercambiabili in ogni istante. Il titolo è frutto degli sforzi di One More Level assieme a Techland. Una sorta di Hotline Miami [&hellip"
keywords: ""
date: 2019-05-02T00:00:00.000+01:00
author: "Game Master"
cover: "/assets/uploads/import.rubriche/trig1.jpeg"
pagination:
  enabled: true

---

God’s Trigger è un top-down shooter ricco di adrenalina che diverte soprattutto se giocato assieme ad un amico.  
Il gioco ha una visuale dall’alto e un’azione senza sosta che conta su due personaggi intercambiabili in ogni istante.

Il titolo è frutto degli sforzi di One More Level assieme a Techland. Una sorta di Hotline Miami che mette molta carne al fuoco soprattutto sul livello degli scontri.

Vestiremo i panni dell’angelo caduto Harry o il demone Judy che si ritrova in esilio sulla Terra. Il nostro compito sarà quello di contrastare i quattro cavalieri dell’apocalisse che verranno assegnati come boss e quindi giungere in paradiso per sistemare la situazione. Una trama abbozzata che però vi permetterà di esprimere il massimo della violenza.

Potremo come già detto intercambiare personaggi che avranno abilità specifiche e poteri particolari. Harry possiede una spada mentre Judy attacca con una catena. Potremo comunque sempre raccogliere delle armi dai nemici come pistole, fucili e così via. Potremo anche diventare invisibili oppure nel caso del demone impossessarsi dei nemici. Tali abilità potranno essere accresciute al termine di ogni livello.

Potremo sperimentare il tutto in singolo attraverso la campagna oppure giocare in coop locale e quindi testare un nuovo livello di esperienza che ricorda molto i titoli da bar degli anni Novanta. In questo caso lo scopo principale è fuggire dal Purgatorio.  
Affronteremo varie stanze che pullulano sia di angeli che di demoni e dovremo adottare strategie differenti per passarle indenni. Il trial and error sarà molto consigliato dato che morire sarà succedaneo.

Dovremo sempre evitare i proiettili avversari oppure azionare meccanismi in modo da eliminare anche i personaggi di fine livello, di cui dovremo studiare i movimenti in modo da colpirli nei punti deboli.

La cooperazione sarà fondamentale e dovremo infatti dividerci i compiti per risultare vincenti. Dovremo controllare gli angoli oppure entrare furtivamente ed eliminare i nemici alle spalle senza fare troppo rumore.

in singolo il gioco è molto più rapido e veloce dato che non dovremo aspettare l’altro giocatore ma potremo alternarli a piacimento. In questo modo potremo intraprendere grandi combo con i due personaggi.

Per quanto concerne il comparto tecnico la grafica fa il suo, soprattutto in un gioco così adrenalinico e movimentato. Tutto è chiaro con la visione a volo di uccello. Molto buono anche il sonoro che sottolinea sempre in maniera corretta l’azione.

Divertente e adrenalinico come pochi.

**Voto: 8.5**
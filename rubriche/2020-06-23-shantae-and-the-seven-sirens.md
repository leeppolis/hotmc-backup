---
layout: rubriche
category: Rubriche
banner: "/assets/uploads/import.rubriche/7sir1-640x320.jpg"
title: "Shantae and the Seven Sirens"
excerpt: "La serie di Shantae di WayForward rappresenta sempre un piacevole diversivo per passare alcune ore in spensieratezza. Questa quinta incarnazione è the Seven Sirens ed è approdato prima su Apple Arcade riscuotendo un discreto successo e adesso è arrivato anche su tutte le altre piattaforme. Il gioco è un classico metroidvania della durata di circa [&hellip"
quote: ""
description: "La serie di Shantae di WayForward rappresenta sempre un piacevole diversivo per passare alcune ore in spensieratezza. Questa quinta incarnazione è the Seven Sirens ed è approdato prima su Apple Arcade riscuotendo un discreto successo e adesso è arrivato anche su tutte le altre piattaforme. Il gioco è un classico metroidvania della durata di circa [&hellip"
keywords: ""
date: 2020-06-23T00:00:00.000+01:00
author: "Game Master"
cover: "/assets/uploads/import.rubriche/7sir1-640x320.jpg"
pagination:
  enabled: true

---

La serie di Shantae di WayForward rappresenta sempre un piacevole diversivo per passare alcune ore in spensieratezza.

Questa quinta incarnazione è the Seven Sirens ed è approdato prima su Apple Arcade riscuotendo un discreto successo e adesso è arrivato anche su tutte le altre piattaforme.

Il gioco è un classico metroidvania della durata di circa otto ore che vi impegnerà il giusto.

La trama vede la nostra mezzo genio recarsi sull’isola Arena dove deve esibirsi per il festival dei mezzi geni.

Improvvisamente però cinque dei suoi nuovi amici geni scompaiono e quindi toccherà proprio a noi capire cosa è successo.

Questo capitolo dal punto di vista dello stile e del gameplay mescola i due stili diversi che si sono contraddistinti negli ultimi anni ossia la grafica molto deliziosa e cartoonosa combinata con una mappa molto ampia che favorisce l’esplorazione.

Lo schema è sempre quello comunque di cercare un genio mancante, sconfiggere il boss di turno e quindi passare alla nuova area per trovare il nuovo personaggio da salvare.

Dovremo sempre stare attenti alla nostra nemesi denominata Risky Boots che spesso tenterà di metterci i bastoni tra le ruote. Il nostro genio comunque avrà tutti i poteri già visti in passato con tante nuove trasformazioni in animali nuovi di zecca, soprattutto in questo caso legati al mondo acquatico visto che ci troviamo su di un’isola.

Il gioco quindi in tutto e per tutto, dal gameplay alla grafica, è un mix di passato e futuro che quindi riesce mettere tutti d’accordo.

Il comparto grafico ha comunque fatto passi da gigante grazie a una grafica in cui il vero e proprio fiore all’occhiello è rappresentato da animazioni di livello eccellente.

Spicca su tutti il look delle sette sirene del titolo naturalmente. Interessanti anche i dieci personaggi nuovi introdotti.

Buono anche il sistema di controllo e il feeling è quello di sempre.

Un classico con alcune piccole variabili sulla formula classica del titolo che comunque gli appassionati apprezzeranno in maniera importante.

Da provare certamente, specialmente se siete appassionati della serie in questione.

**Voto: 7.5**
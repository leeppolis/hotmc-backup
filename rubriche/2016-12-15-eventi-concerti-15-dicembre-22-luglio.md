---
layout: rubriche
category: Rubriche
banner: "/assets/uploads/import.rubriche/masta-ace.jpg"
title: "Eventi & Concerti: 15 dicembre – 22 luglio"
excerpt: "Benritrovati per una nuova puntata della nostra rubrica Eventi & Concerti, la prima che scavalla quasi interamente nel 2017. Per il momento, però, restiamo saldamente ancorati al 2016 e cominciamo con la serata di oggi, giovedì 15 dicembre, per il concerto di Masta Ace al Brancaleone di Roma. Ricordiamo che in questi giorni il centro [&hellip"
quote: ""
description: "Benritrovati per una nuova puntata della nostra rubrica Eventi & Concerti, la prima che scavalla quasi interamente nel 2017. Per il momento, però, restiamo saldamente ancorati al 2016 e cominciamo con la serata di oggi, giovedì 15 dicembre, per il concerto di Masta Ace al Brancaleone di Roma. Ricordiamo che in questi giorni il centro [&hellip"
keywords: ""
date: 2016-12-15T00:00:00.000+01:00
author: "Marta Blumi Tripodi"
cover: "/assets/uploads/import.rubriche/masta-ace.jpg"
pagination:
  enabled: true

---

Benritrovati per una nuova puntata della nostra rubrica Eventi & Concerti, la prima che scavalla quasi interamente nel 2017.

Per il momento, però, restiamo saldamente ancorati al 2016 e cominciamo con la serata di oggi, giovedì 15 dicembre, per il concerto di **Masta Ace** al Brancaleone di Roma. Ricordiamo che in questi giorni il centro sociale è stato posto sotto sgombero ma solo per quanto riguarda la palazzina: la parte adibita a locale continua a funzionare indisturbata e i concerti e gli eventi proseguono senza problemi. Per tutte le info, clic [**qui**](https://www.facebook.com/events/1351665534866654/).

Passiamo invece al 2017 con il tour italiano di **Macy Gray**, che consiste in quattro date a marzo: l’11 a Roma, il 12 a Padova, il 14 a Firenze e il 29 a Milano. Prevendite già aperte [**qui**](http://www.vivoconcerti.com/artisti/macy-gray).

Il 21 marzo arriva in Italia anche **Sampha**, grandissima promessa del contemporary R’n’B inglese (ha già lavorato con Kanye West e Solange Knowles, tanto per intenderci). Il consiglio è quello di esserci, e [**qui**](https://www.facebook.com/events/1267198993332418/) trovate tutte le info.

Il 5 aprile è il turno di un altro grande nome del soul, **Emeli Sandé**, che sbarca al Fabrique di Milano: le prevendite apriranno a breve, nel frattempo tutte le info [**qui**](https://www.livenation.it/artist/emeli-sand%C3%A9-tickets).

E sempre ad aprile, più precisamente il 17, torna a Milano anche **Sean Paul**, dopo una sfortunata serie di date annullate durante l’estate e l’autunno del 2016: prevendite già aperte [**qui**](http://www.ticketone.it/sean-paul.html?affiliate=ITT&doc=artistPages/overview&fun=artist&action=overview&kuid=462832).

E passiamo alle date estive: si comincia dal 12 e 15 giugno con il tour italiano di **Bruno Mars**, che farà tappa rispettivamente a Bologna e Milano. Le prevendite saranno aperte da lunedì 21 novembre (e si spera che, dopo tutti gli scandali sul secondary ticketing dell’ultimo periodo, stavolta siano davvero accessibili a tutti…). Potete acquistare [**qui**](http://www.ticketone.it/bruno-mars.html?doc=artistPages/overview&fun=artist&action=overview&kuid=458558).

Si prosegue il 25 giugno con **Firenze Rocks**, una due giorni all’insegna delle chitarre dove però suoneranno anche i molto più rappusi **Prophets of Rage** (ovvero il supergruppo formato da membri di **Public Enemy**, **Cypress Hill** e **Rage Against the Machine**); la stessa sera, sul palco ci saranno anche i **System of a Down**. Difficile perderselo: dettagli [**qui**](https://www.facebook.com/firenzerocks/).

E infine, trapelano anche i primi nomi del Lucca Summer Festival: tra di essi anche **Macklemore & Ryan Lewis**, che animeranno la piazza di Lucca il 22 luglio 2016\. Le prevendite sono [**già disponibili**](http://www.ticketone.it/macklemore-and-ryan-lewis-lucca-biglietti.html?affiliate=ITT&doc=artistPages%2Ftickets&fun=artist&action=tickets&key=1805316%249228159&jumpIn=yTix&kuid=466583&from=erdetaila).

E con questo per ora è più o meno tutto, se ci siamo persi qualcosa c’è [**Facebook**](https://www.facebook.com/hotmcmag). A settimana prossima!
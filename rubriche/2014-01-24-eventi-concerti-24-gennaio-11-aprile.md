---
layout: rubriche
category: Rubriche
banner: "/assets/uploads/import.rubriche/madlib.jpeg"
title: "Eventi & Concerti: 24 gennaio – 11 aprile"
excerpt: "Dopo un paio di settimane di pausa rieccoci qui, con una lunga serie di novità ghiotte e per tutti i gusti. Si comincia subito da stasera, perché a Bologna c’è il Rap Mayhem Festival #2, con un cast da fare spavento: Alchemist & Evidence aka The Step Brothers,Madchild & dj Revolution e Termanology & Reks. Per saperne di più [&hellip"
quote: ""
description: "Dopo un paio di settimane di pausa rieccoci qui, con una lunga serie di novità ghiotte e per tutti i gusti. Si comincia subito da stasera, perché a Bologna c’è il Rap Mayhem Festival #2, con un cast da fare spavento: Alchemist & Evidence aka The Step Brothers,Madchild & dj Revolution e Termanology & Reks. Per saperne di più [&hellip"
keywords: ""
date: 2014-01-24T00:00:00.000+01:00
author: "Marta Blumi Tripodi"
cover: "/assets/uploads/import.rubriche/madlib.jpeg"
pagination:
  enabled: true

---

[](https://hotmc.com/eventi-concerti-24-gennaio/madlib/)

Dopo un paio di settimane di pausa rieccoci qui, con una lunga serie di novità ghiotte e per tutti i gusti.

Si comincia subito da stasera, perché a Bologna c’è il **Rap Mayhem Festival #2**, con un cast da fare spavento: **Alchemist & Evidence aka The Step Brothers**,**Madchild & dj Revolution** e **Termanology & Reks.** Per saperne di più vi rimandiamo alla**[pagina ufficiale dell’evento](https://www.facebook.com/events/588999461154368/?fref=ts "https://www.facebook.com/events/588999461154368/?fref=ts")** e vi invitiamo a rimanere sintonizzati su Hotmc, perché sul posto abbiamo due inviati davvero speciali che faranno un report dell’evento.

Se invece siete a Torino, questo è il weekend della jam **The Age Of Aquarius**, organizzata da The Next One, che coinvolgerà centinaia di persone in diverse location sparse per tutta la città: potete cominciare a dare una sbirciata al programma **[su Facebook](https://www.facebook.com/events/639242936126727/ "https://www.facebook.com/events/639242936126727/").**

Sempre stasera a Milano è il turno di **James Pants (Stones Throw)** al Biko. Se i suoni eclettici sono la vostra passione, non mancate! Info [**qui**](https://www.facebook.com/events/272965529523450/?notif%5Ft=plan%5Fuser%5Finvited "https://www.facebook.com/events/272965529523450/?notif_t=plan_user_invited").

Il 25 gennaio, invece, a Padova c’è **Rasco dei Cali Agents** oltre a Amon & Freshbeatz, Brain (FNO) e tanti altri. Per info, clic [**qui**](https://www.facebook.com/events/555368687880052/ "https://www.facebook.com/events/555368687880052/").

Termanology, ormai un habitué dalle nostre parti, torna di nuovo in Italia per un paio di date: il 30 gennaio a [**Torino**](https://www.facebook.com/events/696988123668895/?ref=22 "https://www.facebook.com/events/696988123668895/?ref=22") e il 31 a [**Roma**](https://www.facebook.com/events/209869962550259/?ref=22 "https://www.facebook.com/events/209869962550259/?ref=22") per il terzo compleanno dei nostri amici di Ragin’ Bull MGMT.

L’1 febbraio i **Dope D.O.D.** suoneranno nuovamente in Italia, stavolta a Vicenza: tutte le info [**su Facebook**](https://www.facebook.com/events/789065451107145/?ref=22 "https://www.facebook.com/events/789065451107145/?ref=22").

Il 6 febbraio è il turno di una pirotecnica soul band inglese, **Hannah Williams & the Tastemakers**, che si esibirà al Magnolia di Milano: restate sintonizzati perché a breve vi daremo modo di conoscere meglio questo gruppo favoloso. Trovate i dettagli [**qui**](https://www.facebook.com/events/578112185614915/?fref=ts "https://www.facebook.com/events/578112185614915/?fref=ts").

Pare inoltre che il 15 febbraio **Waka Flocka** farà un salto a Roma: più info non appena disponibili.

Il 2014 porta anche ottime notizie per gli amanti dei reggae: arrivano in tour dalle nostre parti i **Wailers**, storica band di Bob Marley, nella loro formazione originale. Il 7 marzo saranno a Pinarella di Cervia (RA), l’8 a Torino e il 9 a S. Andrea Delle Fratte (PG). Prevendite già aperte, i dettagli [**qui**](https://hotmc.com/wp-admin/post-new.php "http://hotmc.com/wp-admin/post-new.php").

Segnaliamo poi nuovamente che il 10 marzo **Jason Derulo** suonerà a Milano. Prevendite [**già aperte**](http://www.ticketone.it/biglietti-jason-derulo-milano.html?affiliate=ITT&doc=artistPages%2Ftickets&fun=artist&action=tickets&key=807597%243356276 "http://www.ticketone.it/biglietti-jason-derulo-milano.html?affiliate=ITT&doc=artistPages%2Ftickets&fun=artist&action=tickets&key=807597%243356276").

Il 29 marzo arriva un’altra band soul/funk da non perdere: **The Mighty Mocambos**, accompagnati da **Caroline Lacaze,** che festeggeranno a Milano il primo anno di attività del brand Willwork4funk. Più info non appena disponibili.

Passiamo infine alla vera novità esplosiva della settimana: è finalmente uscito il cast dell’**Elita Design Week Festival di Milano**. Dopo averci portato sia Mos Def che De La Soul, Elita non ha nessuna intenzione di abbassare l’asticella: e difatti anche stavolta si sono superati. Il main event, infatti, è il dj set di **Madlib**, per la gioia di tutti noi: l’11 aprile, segnatevi la data in agenda. Ma non solo quella, perché la line up è ricca di nomi che potrebbero interessarvi, come **Hudson Mohawke** o **4 Tet**. Per rimanere aggiornati sul cast, che non è ancora stato svelato completamente, vi invitiamo a seguire l’apposita [**pagina Facebook**](https://www.facebook.com/events/248866005280912/?fref=ts "https://www.facebook.com/events/248866005280912/?fref=ts").

Detto questo, come sempre vi ringraziamo per l’attenzione e vi invitiamo a segnalarci quello che ci siamo dimenticati[ **tramite Facebook**](https://www.facebook.com/hotmcmag "https://www.facebook.com/hotmcmag").
---
layout: rubriche
category: Rubriche
banner: "/assets/uploads/import.rubriche/skl1-640x320.jpg"
title: "Super Kickers League"
excerpt: "Questo gioco è stato sviluppato dagli spagnoli di Xaloc Studio e presenta una variazione sul gioco del calcio in maniera divertente e convincente. Un titolo che certamente rifugge il massimo grado di simulazione alla Fifa mentre predilige le atmosfere alla Mario Smash Football uscito tempo fa su Gamecube. Il gioco quindi propone una srota di [&hellip"
quote: ""
description: "Questo gioco è stato sviluppato dagli spagnoli di Xaloc Studio e presenta una variazione sul gioco del calcio in maniera divertente e convincente. Un titolo che certamente rifugge il massimo grado di simulazione alla Fifa mentre predilige le atmosfere alla Mario Smash Football uscito tempo fa su Gamecube. Il gioco quindi propone una srota di [&hellip"
keywords: ""
date: 2021-10-19T00:00:00.000+01:00
author: "Game Master"
cover: "/assets/uploads/import.rubriche/skl1-640x320.jpg"
pagination:
  enabled: true

---

Questo gioco è stato sviluppato dagli spagnoli di Xaloc Studio e presenta una variazione sul gioco del calcio in maniera divertente e convincente.

Un titolo che certamente rifugge il massimo grado di simulazione alla Fifa mentre predilige le atmosfere alla Mario Smash Football uscito tempo fa su Gamecube. Il gioco quindi propone una srota di street football molto rapido e divertente che rapisce fin dalle prime battute di gioco.

Nel gioco quindi non ci sono regole, la palla può finire ovunque e l’unico scopo del gioco è quello di fare gol in qualsiasi maniera. Il gioco quindi può attrarre anche i non strettamente appassionati del gioco del pallone dato che tutto è molto rapido e immediato e proprio tutti possono cimentarsi.

La modalità principale è quella di classica a squadre. Le partite sono delle classiche tre contro tre in cui appunto dovremo fare veramente di tutto, acrobazie comprese, pur di avere la meglio sugli avversari. Il roster è composto da dieci personaggi differenti tra cui scegliere, ognuno con caratteristiche particolari.

Presente anche la possibilità di giocare un torneo denominato coppa in cui affronteremo squadre molto diverse tra loro fino alla possibilità di accedere alla modalità Kickers in cui il tutto si complica ulteriormente. Presenta anche un campionato che altro non è che un torneo molto lungo. Alla fine le dinamiche quindi sono un mix tra gioco sportivo sui generis e un po’ anche party game.

Tocco di classe è rappresentato anche dalla possibilità di giocare il tutto con una grafica Retrò, con un fascino da 8 bit. Lo stile del gioco è quello di personaggi super deformed con un retrogusto manga. Ottima la personalizzazione dei personaggi così come quella delle arene.

Un buon titolo dal gameplay immediato che diverte tutti sia gli amanti del gioco del calcio che i casual.

**Voto: 7.5**
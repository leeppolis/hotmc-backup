---
layout: rubriche
category: Rubriche
banner: "/assets/uploads/import.rubriche/soul1-640x640.jpeg"
title: "6Souls"
excerpt: "Ratalaika Games ci regala un gioco totalmente inedito dopo averci fatto divertire con due sparatutto del passato come Gynoug e Gley Launcher. Un platform dal gusto retrò con molte trappole e quindi un grande impegno da metterci per poter andare avanti. BUG-Studio ha dato vita a un prodotto minimalista che prende ispirazione da Shelter. Vestiremo [&hellip"
quote: ""
description: "Ratalaika Games ci regala un gioco totalmente inedito dopo averci fatto divertire con due sparatutto del passato come Gynoug e Gley Launcher. Un platform dal gusto retrò con molte trappole e quindi un grande impegno da metterci per poter andare avanti. BUG-Studio ha dato vita a un prodotto minimalista che prende ispirazione da Shelter. Vestiremo [&hellip"
keywords: ""
date: 2022-01-10T00:00:00.000+01:00
author: "Game Master"
cover: "/assets/uploads/import.rubriche/soul1-640x640.jpeg"
pagination:
  enabled: true

---

Ratalaika Games ci regala un gioco totalmente inedito dopo averci fatto divertire con due sparatutto del passato come Gynoug e Gley Launcher.

Un platform dal gusto retrò con molte trappole e quindi un grande impegno da metterci per poter andare avanti. BUG-Studio ha dato vita a un prodotto minimalista che prende ispirazione da Shelter.

Vestiremo i panni di Jake che assieme al suo cane Butch decidono di avventurarsi in un castello ricco di insidie ma anche di grandi tesori. La magione era di proprietà della famiglia Clifford fino a quando uno stregone se n’è impossessato e ha rinchiuso le loro anime in sei gemme.

Per caso Jake e Butch liberano il maggiordomo e decidono quindi di dargli una mano per liberare tutti gli altri. Dovremo quindi affrontare livello dopo livello che altro non sono che i capitoli del gioco e quindi liberare tutti i membri della famiglia Clifford.

Ogni livello è composto da varie sequenze al termine delle quali sarà presente una boss fight. Ci saranno spuntoni dappertutto e trappole difficili da individuare che vi renderanno la vita un vero tormento.

Il game over comunque non esiste e una volta morti verremo catapultati all’inizio della sezione tramite il sistema di vite. Jake potrà utilizzare delle armi sia in fase offensiva che difensiva. Potremo sfruttare anche un arco con frecce per gli attacchi a distanza e un binocolo per scorgere i nemici.

Importante dire anche come potremo sfruttare i vari poteri che ci verranno assegnati una volta che libereremo uno spirito. Potremo ad esempio scattare, regolare lo scatto, saltare più in alto e così via. Potremo anche naturalmente sfruttare Butch magari per mandarlo in alcuni anfratti per recuperare delle chiavi per accedere ad alcune stanze. Non mancheranno neppure i momenti stealth in cui dovremo muoverci in maniera circospetta.

La grafica è retrò e minimale alla sedici bit del vecchio Super Nes. Buone le ambientazioni e i paesaggi bidimensionali che ricordano un po’ quanto visto in Terraria. Buone anche le animazioni e le musiche con gli effetti sonori relativi.

Un buon platform impegnativo e a basso costo che vi terrà impegnati.

**Voto: 7.5**
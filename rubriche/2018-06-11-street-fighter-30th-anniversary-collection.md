---
layout: rubriche
category: Rubriche
banner: "/assets/uploads/import.rubriche/sf301-640x360.jpg"
title: "Street Fighter 30th Anniversary Collection"
excerpt: "Street Fighter è forse il brand di giochi di combattimento più conosciuto a livello planetario. Capcom, a trent’anni dall’uscita del suo primo titolo, ha pensato bene di regalare a tutti gli appassionati una collection che comprendesse tutti i titoli più iconici del passato. Il gioco in singolo o in locale fa letteralmente faville, permettendo ai [&hellip"
quote: ""
description: "Street Fighter è forse il brand di giochi di combattimento più conosciuto a livello planetario. Capcom, a trent’anni dall’uscita del suo primo titolo, ha pensato bene di regalare a tutti gli appassionati una collection che comprendesse tutti i titoli più iconici del passato. Il gioco in singolo o in locale fa letteralmente faville, permettendo ai [&hellip"
keywords: ""
date: 2018-06-11T00:00:00.000+01:00
author: "Game Master"
cover: "/assets/uploads/import.rubriche/sf301-640x360.jpg"
pagination:
  enabled: true

---

Street Fighter è forse il brand di giochi di combattimento più conosciuto a livello planetario.

Capcom, a trent’anni dall’uscita del suo primo titolo, ha pensato bene di regalare a tutti gli appassionati una collection che comprendesse tutti i titoli più iconici del passato.

Il gioco in singolo o in locale fa letteralmente faville, permettendo ai giocatori di cimentarsi con alcuni dei più belli picchiaduro di sempre, partendo dall’iconico Street Fighter II per arrivare fino al più recente 3rd Strike, passando naturalmente per i tre Alpha. Si coprono così più di dieci anni di storia videoludica.

Il tutto emulato alla perfezione dalle rispettive edizioni da sala giochi che quindi differiscono dai porting eseguiti appositamente per sala giochi.

Potremo anche renderci conto della metamorfosi del brand nel corso degli anni attraverso il Museo che mostra attraverso bozzetti e spiegazioni le scelte degli sviluppatori e come siano arrivati a realizzare personaggi e giochi come tutti li conosciamo.

Il tutto è costellato di aneddoti e assolutamente ben realizzato, con una ricca sezione dedicata anche alla colonna sonora, così da poter riascoltare ogni singola traccia presente in tutti i giochi usciti finora.

I giochi come abbiamo anticipato sono presenti nelle versioni arcade e potranno essere giocati anche con vari filtri che riproducono i disturbi visivi del tubo catodico o delle macchinette da bar.

Potremo anche scegliere se giocare con il formato di immagine orignale, contornato da sfiziose cornici con i personaggi più iconici del capitolo, in formato 4:3 oppure anche in 16:9.

Potremo allenarci con Hyper Fighting, Super Street Fighter II Turbo, Alpha 3 e Thrid Strike che sono anche gli unici capitoli che potranno essere giocati online, confrontandoci con avversari da tutto il mondo via internet.

In online il gioco soffre di qualche problema di matchmaking anche se in locale è assolutamente impareggiabile.

Una collection che certamente rappresenta una pietra miliare della storia dei videogiochi e che quindi tutti dai novizi ai nostalgici dovrebbero procurarsi per capire quali siano le basi di ogni picchiaduro che si rispetti.

**Voto: 8.5**
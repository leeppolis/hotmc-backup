---
layout: rubriche
category: Rubriche
banner: "/assets/uploads/import.rubriche/sol1-640x360.jpg"
title: "Red Solstice 2 Survivors"
excerpt: "Red Solstice 2 Survivors è l’ottimo titolo firmato dai croati Ironward che mischia dinamiche da strategico in tempo reale e da sparatutto isometrico, con qualche tocco da gioco di ruolo anche. Un titolo difficile e appagante che certamente colpirà in positivo tutti gli appassionati del genere. Il gioco è solo in apparenza uno sparattutto isometrico [&hellip"
quote: ""
description: "Red Solstice 2 Survivors è l’ottimo titolo firmato dai croati Ironward che mischia dinamiche da strategico in tempo reale e da sparatutto isometrico, con qualche tocco da gioco di ruolo anche. Un titolo difficile e appagante che certamente colpirà in positivo tutti gli appassionati del genere. Il gioco è solo in apparenza uno sparattutto isometrico [&hellip"
keywords: ""
date: 2021-07-07T00:00:00.000+01:00
author: "Game Master"
cover: "/assets/uploads/import.rubriche/sol1-640x360.jpg"
pagination:
  enabled: true

---

Red Solstice 2 Survivors è l’ottimo titolo firmato dai croati Ironward che mischia dinamiche da strategico in tempo reale e da sparatutto isometrico, con qualche tocco da gioco di ruolo anche.

Un titolo difficile e appagante che certamente colpirà in positivo tutti gli appassionati del genere. Il gioco è solo in apparenza uno sparattutto isometrico dato che offre molto di più. Il movimento del personaggio principale nel blastare I vari mutanti è quello tipico da RTS in cui dovremo indicare in tempo reale la zona in cui dirigersi.

Il tutto con una forte componente strategica dato che dovremo sempre considerare la conformazione della mappa. Ci ritroveremo molto spesso in difficoltà e non basterà certamente utilizzare la forza bruta solamente per uscire da situazioni pericolose.

Tramite gli alberi delle abilità però, proprio come accade in un gioco di ruolo potremo far crescere il nostro personaggio e la nostra squadra tramite potenziamenti e skill particolari in modo da poter avere la meglio nelle situazioni più complicate.

Tra una missione e l’altra potremo anche modificare l’equipaggiamento anche a livello estetico in modo da adattarci ai vari briefing prima delle missioni. Presenti anche le varie classi che possono migliorare l’esperienza del giocatore.

Oltre all’arma principale e quella secondaria potremo utilizzare anche vari oggetti che ci potranno dare una mano durante gli scontri. La fase di gestione tra le varie missioni ricorda molto quanto si vede in Xcom e quindi la strategia ha un peso preponderante all’interno del gameplay.

Lo scopo principale è quello di salvare la nostra base su marte in modo che non venga infestata dagli Strol. Quando I mutanti ci riusciranno si passerà al game over. Nella base potremo sfruttare anche il laboratorio di ricerca in modo da potenziare ulteriormente il nostro personaggio. Dovremo quindi sempre decidere se investire tempo nella ricerca e quindi diventare più forti oppure buttarci nella mischia per rallentare l’infestazione dei mutanti.

Le missioni sono tutte molto varie e quindi il gameplay risulta molto ben strutturato. Potremo anche giocare in cooperativa con degli amici e quindi il divertimento diventa ancora più esponenziale.

Ottimo il comparto tecnico con una buona varietà sia dei nemici che degli ambienti e degli edifici presenti nel gioco.

Un buon gioco con ambientazione marziana che vi impegnerà a fondo e che quindi vi divertirà a lungo.  
**Voto: 8**
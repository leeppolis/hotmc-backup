---
layout: rubriche
category: Rubriche
banner: "/assets/uploads/import.rubriche/dusk1-640x341.jpg"
title: "Dusk"
excerpt: "Dusk  è uno shooter vecchio stampo che è uscito sia per pc che per Nintendo Switch. Uno shooter dal sapore nostalgico anni Novanta, con tanto di grafica relativa all’epoca e un gameplay anch’esso dal sapore nostalgico. Ciò che avremo di fronte è un prodotto che per certi versi richiama molto i vecchi Quake o Heretic [&hellip"
quote: ""
description: "Dusk  è uno shooter vecchio stampo che è uscito sia per pc che per Nintendo Switch. Uno shooter dal sapore nostalgico anni Novanta, con tanto di grafica relativa all’epoca e un gameplay anch’esso dal sapore nostalgico. Ciò che avremo di fronte è un prodotto che per certi versi richiama molto i vecchi Quake o Heretic [&hellip"
keywords: ""
date: 2021-12-22T00:00:00.000+01:00
author: "Game Master"
cover: "/assets/uploads/import.rubriche/dusk1-640x341.jpg"
pagination:
  enabled: true

---

Dusk è uno shooter vecchio stampo che è uscito sia per pc che per Nintendo Switch. Uno shooter dal sapore nostalgico anni Novanta, con tanto di grafica relativa all’epoca e un gameplay anch’esso dal sapore nostalgico.

Ciò che avremo di fronte è un prodotto che per certi versi richiama molto i vecchi Quake o Heretic anche se il tutto ha una personalità molto spiccata e un carisma proprio che permettono a questo gioco di spiccare sugli altri esperimenti similari.

Il plot passa in secondo piano visto che fin dalle prime battute ci ritroveremo nel bel mezzo dell’azione. Il livello di sfida è piuttosto elevato e quindi dovremo fare un po’ di pratica prima di padroneggiare il titolo al meglio. In aree piuttosto grandi dovremo fronteggiare una sorta di culto satanico e tutti i relativi mostri. Riceveremo sia attacchi corpo a corpo che attacchi a distanza quindi dovremo schivarli e contrattaccare sia con armi da corpo a corpo che con armi da fuoco.

Il tempismo e la velocità d’azione sono veramente tutto e quindi il senso di sopravvivenza pervaderà l’intera esperienza di gioco. Tutto è molto veloce e fluido a schermo e quindi dovremo sempre schivare colpi da ogni direzione, senza scudi o protezioni particolare. Potremo fare affidamento solamente sui medikit che troveremo in giro per i vari livelli. Niente rigenerazione quindi.

L’arsenale di armi è molto variegato e potremo sfruttare tantissime armi da fuoco così come armi melee di ogni genere come falci o spadoni. La campagna è composta da vari livelli che comunque possono essere affrontati in maniera non cronologica. Le ambientazioni sono tutte differenti da villaggi rurali, a cripte passando per zone industriali. Il design è sempre molto curato nonostante la grafica sia volutamente low poly. Ci sono anche zone segrete all’interno degli scenari che potranno essere aperte solamente tramite alcune chiavi.

Un FPS vecchia scuola difficile e impegnativo che però se padroneggiato a dovere può regalare grandi soddisfazioni.

**Voto: 8.5** 
---
layout: rubriche
category: Rubriche
banner: "/assets/uploads/import.rubriche/oddisee-3--1024x1023.jpg"
title: "Eventi & Concerti: 28 gennaio – 23 luglio"
excerpt: "Bentornati a una nuova puntata della nostra rubrica, questa settimana più ricca che mai. Si comincia da Milano con una serata speciale organizzata da Music Raiser: una festa che vede protagonisti talenti emergenti e perle nascoste di ogni genere musicale, con il concerto degli Heymoon Shakers (un eccezionale duo che combina chitarra blues e beatbox) [&hellip"
quote: ""
description: "Bentornati a una nuova puntata della nostra rubrica, questa settimana più ricca che mai. Si comincia da Milano con una serata speciale organizzata da Music Raiser: una festa che vede protagonisti talenti emergenti e perle nascoste di ogni genere musicale, con il concerto degli Heymoon Shakers (un eccezionale duo che combina chitarra blues e beatbox) [&hellip"
keywords: ""
date: 2017-01-24T00:00:00.000+01:00
author: "Marta Blumi Tripodi"
cover: "/assets/uploads/import.rubriche/oddisee-3--1024x1023.jpg"
pagination:
  enabled: true

---

Bentornati a una nuova puntata della nostra rubrica, questa settimana più ricca che mai.

Si comincia da Milano con una serata speciale organizzata da Music Raiser: una festa che vede protagonisti talenti emergenti e perle nascoste di ogni genere musicale, con il concerto degli **Heymoon Shakers** (un eccezionale duo che combina chitarra blues e beatbox) e un dj set di **Ghemon**. Dettagli [**qui**](https://bit.ly/2jcHD9r).

Si prosegue con un po’ di neo-soul: il 4 febbraio approda al Biko di Milano **Omar**, raffinatissimo e poliedrico cantante che in Inghilterra è una vera bandiera del genere. Tutte le info [**qui**](https://www.facebook.com/events/1841260932813306/).

Il 5 febbraio tornano in Italia gli **Onyx**, più precisamente a Grosseto: i dettagli dell’evento li trovate [**qui**](https://www.facebook.com/events/1602782056697179).

Sempre il 5 febbraio c’è anche **Chali 2na (Jurassic 5)**, superospite dell’evento che festeggia il primo anno di vita dell’ottimo collettivo **Do Your Thang**. Oltre ai membri della crew e a Chali 2na, sul palco anche molti altri ospiti italiani, tra cui il Danno: tutte le info [**qui**](http://rome.carpediem.cd/events/2085998-do-your-thang-1st-anniversary-danno-chali-2na-krafty-kuts-at-brancaleone/). _Attenzione! La serata è stata spostata alla Locanda Atlantide a causa della chiusura del Brancaleone, vedi [**qui**](https://www.facebook.com/events/344947275876541/)._

Seguono a ruota i concerti di **Apollo Brown & Skyzoo**, che sbarcheranno il 17 febbraio a Frosinone e il 18 febbraio a Padova: tutti i dettagli per Frosinone [**qui**](https://www.facebook.com/events/170543620091790/) e per Padova [**qui**](https://www.facebook.com/events/1806344269633910/).

Ottime notizie anche per i milanesi: il 10 febbraio, infatti, arrivano **Blu & Exile**, sempre al Biko. Info [**qui**](https://www.facebook.com/events/130643987444520/).

Proseguiamo con il tour italiano di **Macy Gray**, che consiste in quattro date a marzo: l’11 a Roma, il 12 a Padova, il 14 a Firenze e il 29 a Milano. Prevendite già aperte [**qui**](http://www.vivoconcerti.com/artisti/macy-gray).

Il 21 marzo arriva in Italia anche **Sampha**, grandissima promessa del contemporary R’n’B inglese (ha già lavorato con Kanye West e Solange Knowles, tanto per intenderci). Il consiglio è quello di esserci, e [**qui**](https://www.facebook.com/events/1267198993332418/) trovate tutte le info.

Il 30 marzo, nuove ottime notizie per i milanesi: è il turno di **Oddisee** a Milano. Il link dell’evento su Facebook è [**questo**](https://www.facebook.com/events/183533378790064/?notif%5Ft=plan%5Fuser%5Finvited&notif%5Fid=1485279764324676).

Il 5 aprile è il turno di un altro grande nome del soul, **Emeli Sandé**, che sbarca al Fabrique di Milano: le prevendite apriranno a breve, nel frattempo tutte le info [**qui**](https://www.livenation.it/artist/emeli-sand%C3%A9-tickets).

E sempre ad aprile, più precisamente il 17, torna a Milano anche **Sean Paul**, dopo una sfortunata serie di date annullate durante l’estate e l’autunno del 2016: prevendite già aperte [**qui**](http://www.ticketone.it/sean-paul.html?affiliate=ITT&doc=artistPages/overview&fun=artist&action=overview&kuid=462832).

E passiamo alle date estive: si comincia dal 12 e 15 giugno con il tour italiano di **Bruno Mars**, che farà tappa rispettivamente a Bologna e Milano. Attenzione attenzione: è stato annunciato che l’opening act di tutto il tour mondiale sarà **Anderson.Paak**! Che da solo è un ottimo motivo per spendere i soldi del biglietto. Le prevendite sono ancora aperte, ma non si sa per quanto, perché stanno già andando a ruba: potete acquistarle [**qui**](http://www.ticketone.it/bruno-mars.html?doc=artistPages/overview&fun=artist&action=overview&kuid=458558).

Il 16 giugno, invece, arriva a Monza **James Blake**, in appoggio ai Radiohead: entrambi si esibiranno agli I-Days e le prevendite sono [**già aperte**](http://www.indipendente.com/C1/1838/Content.aspx/Eventi/Radiohead%5Fe%5FJames%5FBlake%5F16%5F06%5F2017#.WHPGd7bhCRs).

Si prosegue il 25 giugno con **Firenze Rocks**, una due giorni all’insegna delle chitarre dove però suoneranno anche i molto più rappusi **Prophets of Rage** (ovvero il supergruppo formato da membri di **Public Enemy**, **Cypress Hill** e **Rage Against the Machine**); la stessa sera, sul palco ci saranno anche i **System of a Down**. Difficile perderselo: dettagli [**qui**](https://www.facebook.com/firenzerocks/).

L’11 luglio c’è il grande ritorno di **Jamiroquai** in Italia: sarà a Firenze e le prevendite sono [**già aperte**](https://www.livenation.it/artist/jamiroquai-tickets).

E infine, trapelano anche i primi nomi del Lucca Summer Festival: tra di essi anche **Macklemore & Ryan Lewis**, che animeranno la piazza di Lucca il 22 luglio 2016\. Le prevendite sono [**già disponibili**](http://www.ticketone.it/macklemore-and-ryan-lewis-lucca-biglietti.html?affiliate=ITT&doc=artistPages%2Ftickets&fun=artist&action=tickets&key=1805316%249228159&jumpIn=yTix&kuid=466583&from=erdetaila).

Il 23 luglio, invece, prima data annunciata per il **Locus Festival**, uno dei nostri preferiti: ad aprire le danze sarà **Benjamin Clementine**. A differenza di altri eventi del festival, questo è a pagamento: tutte le info [**qui**](http://www.locusfestival.it/site/?p=2352).

E con questo per ora è più o meno tutto, se ci siamo persi qualcosa c’è [**Facebook**](https://www.facebook.com/hotmcmag). A settimana prossima!
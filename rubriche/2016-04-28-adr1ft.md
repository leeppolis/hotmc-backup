---
layout: rubriche
category: Rubriche
banner: "/assets/uploads/import.rubriche/adr1ft.jpg"
title: "Adr1ft"
excerpt: "Come ci si sentirebbe se ci si ritrovasse soli nello spazio siderale, senza alcun tipo di aiuto? Da questi presupposti nasce Adr1ft, il nuovo gioco di 505 Games nato per sfruttare al meglio l’Oculus Rift, in cui saremo appunto un astronauta con grandi problemi di ossigeno in mezzo ai detriti della nostra stazione spaziale ormai [&hellip"
quote: ""
description: "Come ci si sentirebbe se ci si ritrovasse soli nello spazio siderale, senza alcun tipo di aiuto? Da questi presupposti nasce Adr1ft, il nuovo gioco di 505 Games nato per sfruttare al meglio l’Oculus Rift, in cui saremo appunto un astronauta con grandi problemi di ossigeno in mezzo ai detriti della nostra stazione spaziale ormai [&hellip"
keywords: ""
date: 2016-04-28T00:00:00.000+01:00
author: "Game Master"
cover: "/assets/uploads/import.rubriche/adr1ft.jpg"
pagination:
  enabled: true

---

  
Come ci si sentirebbe se ci si ritrovasse soli nello spazio siderale, senza alcun tipo di aiuto? Da questi presupposti nasce Adr1ft, il nuovo gioco di 505 Games nato per sfruttare al meglio l’Oculus Rift, in cui saremo appunto un astronauta con grandi problemi di ossigeno in mezzo ai detriti della nostra stazione spaziale ormai andata distrutta.

Il gameplay è perciò caratterizzato dalla mancanza di gravità perenne che impedirà il movimento in tutte le circostanze. Gli scorci della Terra poi saranno veramente incredibili e vi lasceranno senza fiato. Il gioco ricorda molto quindi le atmosfere alla Gravity ma tutto in soggettiva. Il gioco è disponibile con testi e sottotitoli in italiano e come già detto è uno dei giochi più innovativi al momento sul mercato di Steam, dato che prevede un uso totale e quasi fondamentale della realtà virtuale.

Il gioco assume i contorni fin dalle prime battute di un walking simulator, anche se non cammineremo letteralmente ma fluttueremo in assenza di gravità. Alex Oshima, il nostro personaggio, si muoverà molto lentamente e quindi ogni movimento dovrà essere ponderato al meglio. La nostra eroina dovrà fare di tutto dopo il disastro che ha colpito la sua stazione spaziale e quindi la strada per raggiungere la Terra si rivelerà più complicata del previsto.

Potremo sfruttare molto lo spazio e anche la verticalità, con corridoi che dovremo visitare e in cui sarà facile smarrirsi e quindi dovremo sempre fare parecchia attenzione. In tutto questo dovremo anche pensare a sopravvivere, utilizzando delle bombolette d’ossigeno che dovremo reperire per non soccombere. Il gioco ha un ritmo pacato e rilassato in ogni caso e infatti è tutto basato su una narrazione molto interessante che ritroveremo in varie parti nelle svariate registrazioni che troveremo sulla nave spaziale. Anche gli enigmi sono molto interessanti.

Il gioco terminerà in quattro o cinque ore, tempo adatto per un’avventura di questo tipo che farà largo uso dell’Oculus Rift. Un gioco certamente dall’atmosfera unica e dalla grafica eccezionale che non vi lascerà deluderà di certo. Un’ottimo esperimento, dalla giocabilità ricca e interessante.

Voto: 8.5
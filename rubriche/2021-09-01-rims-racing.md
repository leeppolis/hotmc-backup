---
layout: rubriche
category: Rubriche
banner: "/assets/uploads/import.rubriche/rims-640x360.jpg"
title: "RiMS Racing"
excerpt: "Questo titolo è un’autentica mecca per tutti gli amanti delle due ruote. Un titolo che mette sul tavolo non solo la componente delle gare ma anche l’aspetto interessante della meccanica. Il tutto con un modello di guida veramente soddisfacente. Il gioco presenta una scelta di otto motociclette e quindici circuiti il tutto curatissimo e con [&hellip"
quote: ""
description: "Questo titolo è un’autentica mecca per tutti gli amanti delle due ruote. Un titolo che mette sul tavolo non solo la componente delle gare ma anche l’aspetto interessante della meccanica. Il tutto con un modello di guida veramente soddisfacente. Il gioco presenta una scelta di otto motociclette e quindici circuiti il tutto curatissimo e con [&hellip"
keywords: ""
date: 2021-09-01T00:00:00.000+01:00
author: "Game Master"
cover: "/assets/uploads/import.rubriche/rims-640x360.jpg"
pagination:
  enabled: true

---

Questo titolo è un’autentica mecca per tutti gli amanti delle due ruote. Un titolo che mette sul tavolo non solo la componente delle gare ma anche l’aspetto interessante della meccanica. Il tutto con un modello di guida veramente soddisfacente.

Il gioco presenta una scelta di otto motociclette e quindici circuiti il tutto curatissimo e con elementi che sfiorano la perfezione, tutti reali come Laguna Seca o Fuji Speedway.

RaceWard ha confezionato un prodotto che ogni centauro ama fin dalle prime battute. Dovrete prendervi cura in tutto e per tutto della vostra superbike in ogni aspetto. Più che l’accumulare quindi infiniti parchi moto qui ci si dedicherà anima e corpo a una sola motocicletta, magari cambiando le pastiglie dei freni oppure sostituendo la pompa dell’olio.

I bolidi a disposizione sono Ducati Panigale V4 R, MV Agusta F4 RC, Aprilia RSV4, BMW M 1000 RR, Suzuki GSX-R1000R, Honda CBR1000RR, Kawasaki Ninja ZX-10RR e Yamaha YZF-R1\. Potremo scegliere addirittura la moto sgasando nel menù iniziale.

Potremo quindi poi personalizzarla in ogni dettaglio per renderla ancora più racing e aggressiva e quindi farle affrontare i cordoli. L’ottimizzazione della moto passa dal tuning praticamente di ogni pezzo e quindi gli appassionati di meccanica avranno pane per i loro denti. Avremo a disposizione qualcosa come 500 pezzi di ricambio. Anche il pilota è personalizzabile sia nell’abbigliamento che nella posizione di guida.

Quando cambieremo un pezzo necessariamente dovremo cambiarne altri come nel caso di una gomma che quindi avrà necessità di un altro tipo di freno e così via. Tutto è estremamente realistico e immersivo. La manutenzione si rende necessaria praticamente a ogni gara e quindi ci passerete parecchio tempo.

Il modello di guida in pista è molto simulativo ma mai estremo e frustrante. Il tutto è quindi accettabile anche per un neofita. L’aspetto tecnico vede l’utilizzo del KT Engine che conferisce un’ottima grafica e un comparto sonoro che sfiora la perfezione soprattutto nei rumori di gara.

Un ottimo gioco di moto che rappresenta un competitor molto insidioso per gli altri titoli del genere.

**Voto: 8.5**
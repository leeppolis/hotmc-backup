---
layout: rubriche
category: Rubriche
banner: "/assets/uploads/import.rubriche/guang1.jpeg"
title: "Road to Guangdong"
excerpt: "Road to Guangdong è un viaggio molto interessante nella Cina degli anni Novanta. Un road trip nella campagna cinese in cui vestiremo i panni della neolaureata Sunny. Sunny ha ereditato il ristorante di famiglia e quindi assieme alla zia settantenne  Guu Ma decide di intraprendere un lungo viaggio nel Guangdong in modo da raggiungerlo e [&hellip"
quote: ""
description: "Road to Guangdong è un viaggio molto interessante nella Cina degli anni Novanta. Un road trip nella campagna cinese in cui vestiremo i panni della neolaureata Sunny. Sunny ha ereditato il ristorante di famiglia e quindi assieme alla zia settantenne  Guu Ma decide di intraprendere un lungo viaggio nel Guangdong in modo da raggiungerlo e [&hellip"
keywords: ""
date: 2019-06-20T00:00:00.000+01:00
author: "Game Master"
cover: "/assets/uploads/import.rubriche/guang1.jpeg"
pagination:
  enabled: true

---

Road to Guangdong è un viaggio molto interessante nella Cina degli anni Novanta.

Un road trip nella campagna cinese in cui vestiremo i panni della neolaureata Sunny.

Sunny ha ereditato il ristorante di famiglia e quindi assieme alla zia settantenne Guu Ma decide di intraprendere un lungo viaggio nel Guangdong in modo da raggiungerlo e salvarlo così dalla chiusura.

Durante il viaggio faremo la conoscenza di tanti sconosciuti amichevoli così come di vecchi parenti che non vedevamo da anni con cui potremo ricordare i vecchi tempi e perché no scambiarci ricette appetitose per il nuovo ristorante da aprire.

Nel frattempo dovremo anche badare a che la macchina non ci lasci a piedi durante il tragitto per le strade impervie della provincia del Guangdong. La macchina è stata amichevolmente ribattezzata Sandy.

Il gioco di Just Add Oil Games e prodotto da Excalibur è in una fase di early access e questo primo capitolo è un ottimo spunto per gli sviluppatori per capire come perfezionare l’esperienza di gioco e quindi correggere il tiro nel caso.

Molto valida per l’ambientazione e l’atmosfera dell’intera storia il contributo dello scrittore Yen Ooi.

Il gameplay è diviso in due momenti distinti ossia il guidare e il parlare naturalmente. Il tutto con una grafica cartoonosa che ha molto fascino e forza creativa. Tutto è molto colorato e ben si sposa con le atmosfere gioiose del viaggio in compagnia.

Il viaggio è lento e rilassato non si tratta certo di un driving game e vi darà quindi modo anche di godervi il paesaggio. Ottimi in questo caso i passaggi giorno e notte così come la piacevole musica di accompagnamento.

Road to Guangdong

Di tanto intanto dovremo fermarci per controllare le gomme, comprare pezzi di ricambio o più semplicemente fare rifornimento di benzina. A volte sarà persino necessario chiamare il carroattrezzi ma una volta che avremo finito i soldi questo significherà un game over immediato dato che ci ritroveremo sperduti in qualche strada del Guangdong.

I dialoghi sono molto brillanti e divertenti e sveleranno la trama pezzo per pezzo, assieme a qualche enigma sempre divertente da risolvere. Tutto sempre a un ritmo molto blando, come già ribadito.
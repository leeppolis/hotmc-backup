---
layout: rubriche
category: Rubriche
banner: "/assets/uploads/import.rubriche/kiss-1.jpg"
title: "Nuovi titoli targati Kiss Ltd"
excerpt: "Nuovi titoli per pc targati Kiss Ltd. Titoli come sempre di nicchia ma che faranno la felicità di molti appassionati del genere e con molta nostalgia per i vecchi titoli di una volta. GOLD RUSH! 2 Gold Rush! È un’avventura punta e clicca forse tra le meno conosciute del panroama Sierra. Venne rilasciata nel lontano [&hellip"
quote: ""
description: "Nuovi titoli per pc targati Kiss Ltd. Titoli come sempre di nicchia ma che faranno la felicità di molti appassionati del genere e con molta nostalgia per i vecchi titoli di una volta. GOLD RUSH! 2 Gold Rush! È un’avventura punta e clicca forse tra le meno conosciute del panroama Sierra. Venne rilasciata nel lontano [&hellip"
keywords: ""
date: 2017-05-26T00:00:00.000+01:00
author: "Game Master"
cover: "/assets/uploads/import.rubriche/kiss-1.jpg"
pagination:
  enabled: true

---

**Nuovi titoli per pc targati Kiss Ltd. Titoli come sempre di nicchia ma che faranno la felicità di molti appassionati del genere e con molta nostalgia per i vecchi titoli di una volta.**

 **GOLD RUSH! 2**

Gold Rush! È un’avventura punta e clicca forse tra le meno conosciute del panroama Sierra. Venne rilasciata nel lontano 1988 e in essa vestiamo i panni di Jerrod Wilson mentre si avventura nel selvaggio west per trovare Jake, suo fratello scomparso da tempo.

Il gioco ha una certa fedeltà e aderenza al contesto storico ovvero quello della febbre dell’oro in California della prima metà dell’Ottocento. Una sorta di educational quindi che ci permette di percorrere vari sentieri prima di scoprire la verità. Il titolo venne rifatto nel 2014 e oggi, per tutti gli appassionati del genere, è stato pubblicato il seguito appunto.

Il gioco riprende dopo vent’anni dalla fine del primo capitolo. Jerrod and Jake si sono ritrovati e hanno fatto fortuna grazie alla miniera d’oro di Jake. Sono diventati delle vere e proprie celebrità e quindi decidono di tornare a casa per risolvere i problemi di Jake alla sua lontana partenza anni prima.

Ci ritroveremo quindi a viaggiare dalla California a ritroso fino a New York, attraverso una sola pista percorribile. Ci saranno comunque molte fermate e stazioni dove dovremo risolvere vari puzzle ed enigmi, ognuno con il proprio punteggio da ricevere. Il gioco è diviso in tre atti, tra la città di Colotna fino al forte di Sutter.

Alla fine arriveremo finalmente a Brooklyn e avremo quindi modo di confrontarci con il vecchio Tweed per poter finalmente riappropriarci della nostra vecchia casa. Una figura tra l’altro realmente esistita storicamente.

Dal punto di vista tecnico il gioco ha sempre il suo stile inconfondibile che abbiamo apprezzato anche nell’Anniversary Edition del primo capitolo.

Un ottimo salto nel passato con un’avventura punta e clicca di stampo classico di come non se ne fanno più.

**Voto: 7,5**

 **THE GREAT GATSBY SECRET TREASURE**

La vecchia magione Gatsby, un tempo sfarzosa e ricca di lusso, oggi sembra in completo disuso e abbandonata.

Judy che è un architetto di talento viene incaricata da alcuni misteriosi committenti di portarla all’antico splendore.

La villa custodisce però vari misteri e il passato criminale di Gatsby ritorna alla ribalta dato che la giovane professionista si ritrova suo malgrado coinvolta in un rapimento di un caro amico con riscatto, in modo da portare alla luce il vecchio tesoro nascosto del magnate in qualche punto segreto della villa.

Dovremo quindi intraprendere quest’avventura, piena di mistero e di enigmi per fare luce sul passato misterioso del Grande Gatsby.

Il gioco è uscito prima su mobile e quindi l’approccio di gameplay è proprio quello e successivamente è stato trasposto anche per Pc. La storia è molto fedele al romanzo e al film in un certo senso e vi spingerà a riprendere in mano il volume per saperne ancora di più.

I puzzle sono tutti ben congegnati e intelligenti e la storia che sottende all’intera avventura è ben orchestrata. Dovremo sempre prestare molta attenzione ai dettagli così come tenere sott’occhio la mappa per capire quali azioni sbloccate siano possibili compiere.

Ka grafica ricorda molto lo stile art deco dei ruggenti anni Venti.

Interessante.

**Voto: 7**
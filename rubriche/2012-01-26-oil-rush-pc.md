---
layout: rubriche
category: Rubriche
banner: "/assets/uploads/import.rubriche/oil-rush-600x227.jpg"
title: "Oil Rush Pc"
excerpt: "Unigine è nota agli appassionati di hardware PC per aver sviluppato il benchamark Haeven. Dopo prodotti riguardanti la sfera della ricerca scientifica, e gli aspetti più tecnici dei videogiochi, questo gruppo di sviluppatori ha deciso finalmente di creare un videogioco. Oil Rush è stato in sviluppo fin dall’agosto del 2009. Si è deciso di puntare [&hellip"
quote: ""
description: "Unigine è nota agli appassionati di hardware PC per aver sviluppato il benchamark Haeven. Dopo prodotti riguardanti la sfera della ricerca scientifica, e gli aspetti più tecnici dei videogiochi, questo gruppo di sviluppatori ha deciso finalmente di creare un videogioco. Oil Rush è stato in sviluppo fin dall’agosto del 2009. Si è deciso di puntare [&hellip"
keywords: ""
date: 2012-01-26T00:00:00.000+01:00
author: "Haile Anbessa"
cover: "/assets/uploads/import.rubriche/oil-rush-600x227.jpg"
pagination:
  enabled: true

---

Unigine è nota agli appassionati di hardware PC per aver sviluppato il benchamark Haeven. Dopo prodotti riguardanti la sfera della ricerca scientifica, e gli aspetti più tecnici dei videogiochi, questo gruppo di sviluppatori ha deciso finalmente di creare un videogioco. Oil Rush è stato in sviluppo fin dall’agosto del 2009\. Si è deciso di puntare non solo sulla grafica che sfrutta l’engine proprietario, ma anche su un gameplay diverso dal solito strategico in tempo reale. Oil Rush propone a livello di gameplay un vero e proprio mix innovativo che attinge a generi quali gli strategici in tempo reale, gli RTT e anche i tower defense. È ambientato in un futuro mondo prossimo completamente sommerso dalle acque a causa dei vari disastri climatici dove si combatte una guerra per accaparrarsi le ultime risorse sottomarine. In ogni mappa bisogna conquistare le piattaforme marittime, alcune dedicate alla produzione di unità mentre altre più semplicemente dedite all’estrazione dell’unica risorsa necessaria ossia il petrolio. Non si controllano direttamente le unità bensì ci si limita a selezionarne una quantità per poi muoverle da una piattaforma all’altra. A seconda del bisogno dovremo procurarci una fabbrica di acqua scooter o di aerei o elicotteri. I mezzi sono divisi in 5 categorie distinte.L’albero tecnologico è diviso in 3 diversi rami con cui si potranno creare i potenziamenti dei propri mezzi, utili abilità speciali che richiedono l’uso del petrolio estratto o addirittura consentono la creazione di potenti unità come il sottomarino. Potremo avvalerci anche di boe galleggianti di difesa, armate di lanciarazzi o mortai d’artiglieria. Il tutto è reso molto semplice e immediato e anche i meno esperti si troveranno immediatamente nel vivo dell’azione. Ottima la modalità Tower Defense in cui non si controlla nessuna unità ma bisogna sistemare le varie strutture difensive su ogni piattaforma in maniera tale da impedire ai convogli nemici di raggiungere i luoghi designati. Il comparto tecnico è stupefacente con esplosioni, fumo e effetti molto credibili. Il tutto con modelli poligonali e texture ben dettagliate sia nel caso delle piattaforme che dei mezzi militari. L’elemento principe del gioco ossia l’acqua è resa in maniera magistrale con un’ottima realizzazione delle onde, riflessi e fondale trasparente. Pure il comparto audio risulta essere sorprendentemente coinvolgente con brani rock che tengono il passo con l’azione frenetica. Oil Rush impressiona per la sua spettacolarità tecnica e immediatezza del gameplay.

GRAFICA: 9  
SONORO: 8,5  
GIOCABILITA’: 8  
LONGEVITA’: 8,5  
VOTO FINALE: 8,5

HOT SPOTS:  
– Comparto tecnico impressionante

COLD SPOTS:  
– La longevità poteva essere leggermente espansa

Produttore: Unigine Corp.  
Sviluppatore: Unigine Corp.  
Genere: Strategico

\[youtube\]http://www.youtube.com/watch?v=Id1csRYUjVg\[/youtube\]
---
layout: rubriche
category: Rubriche
banner: "/assets/uploads/import.rubriche/ball1.jpg"
title: "Super Dragon Ball Heroes: World Mission"
excerpt: "I personaggi creati da Akira Toriyama si scontrano su un terreno inedito, ossia quello delle carte all’interno di un setup strategico. Un successo quello di questo manga che non è destinato a terminare facilmente. Il gioco in questione è firmato da Dimps ed è basato sul trend che oggi spopola nelle sale arcade giapponesi in [&hellip"
quote: ""
description: "I personaggi creati da Akira Toriyama si scontrano su un terreno inedito, ossia quello delle carte all’interno di un setup strategico. Un successo quello di questo manga che non è destinato a terminare facilmente. Il gioco in questione è firmato da Dimps ed è basato sul trend che oggi spopola nelle sale arcade giapponesi in [&hellip"
keywords: ""
date: 2019-04-29T00:00:00.000+01:00
author: "Game Master"
cover: "/assets/uploads/import.rubriche/ball1.jpg"
pagination:
  enabled: true

---

I personaggi creati da Akira Toriyama si scontrano su un terreno inedito, ossia quello delle carte all’interno di un setup strategico.

Un successo quello di questo manga che non è destinato a terminare facilmente.

Il gioco in questione è firmato da Dimps ed è basato sul trend che oggi spopola nelle sale arcade giapponesi in cui le carte nei cabinati la fanno da padrone.

I titoli arcade di Dragon Ball seguono un po’ delle storie a se stanti che mettono nuova carne al fuoco e introducono anche personaggi inediti. Il tutto segue quanto introdotto in Xenoverse con tutta una serie di versioni inedite di personaggi celebri del manga che non avremmo mai pensato possibili.

La modalità storia presenta fatti inediti con capitoli molto originali e mai scontati. Vestiremo i panni di un fan di Dragon Ball Heroes che entrerà nel gioco dopo che farà la sua comparsa Great Saiyaman III, dato che tutti i nemici del fumetto stanno facendo il loro ingresso anche nel mondo reale.

Dovremo quindi affrontare vere battaglie per porre fine a tutto questo. Il tutto è sottotitolato in Italiano e le cinematiche vi serviranno sempre a rendervi conto di quanto sta succedendo, con dialoghi molto divertenti e mai noiosi.

Per quanto concerne l’arcade invece ci sono diverse saghe dove porremo il nostro mazzo contro quello di vari avversari che si pongono in realtà alternative. Affronteremo quindi centinaia di missioni dove sbloccheremo funzioni, bonus e ricompense di ogni tipologia. Potremo anche testare la composizione di diversi mazzi in questo modo. Un approccio strategico veramente coinvolgente e sui generis per questo tipo di brand sempre abituato a picchiaduro. Un titolo mai scontato che più si gioca e più appassiona e quindi diventa profondo e longevo.

Un gioco certamente progettato per realtà mobile che comunque non sfiguta né su switch né su computer. Otterremo carte nuove portando a termine le missioni o anche eliminando nemici particolarmente ostici o ancora ritrovandole nel negozio gacha in maniera casuale. Quando troveremo dei doppioni potremo pescare altre carte grazie al meccanismo dei biglietti.

Potremo perfino creare carte personalizzate con quanto rinvenuto all’interno del laboratorio e perfino dare vita a missioni intere inedite per giocatori della community.

Il sistema di combattimento è piuttosto complesso dato che le varianti sono molteplici anche se avremo a disposizione un tutorial piuttosto chiaro che esemplificherà il tutto.

Il tutto sta nel bilanciare al meglio il nostro mazzo con eroi, personaggi elite e berserker in equilibrio costante. I mazzi sono composti da sette carte e in base al posizionamento sul campo di battaglia varieranno le prestazioni. I combattimenti si dipanano su cinque turni e sono pieni anche di minigame tra cui le evocazioni del drago Shenron.

Dal punto di vista tecnico buoni i modelli dei vari personaggi e gli effetti nei combattimenti.

Un titolo fanservice ricco di contenuti con tanti collezionabili da trovare e un sistema di combattimento da approfondire.

**Voto: 7.5**
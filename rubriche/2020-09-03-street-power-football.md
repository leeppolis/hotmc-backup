---
layout: rubriche
category: Rubriche
banner: "/assets/uploads/import.rubriche/str1-640x320.jpg"
title: "Street Power Football"
excerpt: "Gamajun Games porta il calico da strada sui nostri schermi dopo un po’ di assenza. Fifa Street e la modalità Volta hanno sublimato questa modalità e gli appassionati sembrano avere apprezzato molto. Il gioco è stato pubblicato da Maximum Games e fa uso anche di volti noti dello street football a rendere così l’esperienza ancora [&hellip"
quote: ""
description: "Gamajun Games porta il calico da strada sui nostri schermi dopo un po’ di assenza. Fifa Street e la modalità Volta hanno sublimato questa modalità e gli appassionati sembrano avere apprezzato molto. Il gioco è stato pubblicato da Maximum Games e fa uso anche di volti noti dello street football a rendere così l’esperienza ancora [&hellip"
keywords: ""
date: 2020-09-03T00:00:00.000+01:00
author: "Game Master"
cover: "/assets/uploads/import.rubriche/str1-640x320.jpg"
pagination:
  enabled: true

---

Gamajun Games porta il calico da strada sui nostri schermi dopo un po’ di assenza.  
Fifa Street e la modalità Volta hanno sublimato questa modalità e gli appassionati sembrano avere apprezzato molto.

Il gioco è stato pubblicato da Maximum Games e fa uso anche di volti noti dello street football a rendere così l’esperienza ancora più realistica e ben costruita. Il titolo quindi a buon diritto si può considerare un seguito ideale di Fifa Street.

Il titolo vede svariate modalità come lo Street Power Match che vede partite singole da uno contro uno a tre contro tre e naturalmente dovremo segnare più gol degli avversari prima dello scadere del tempo magari sfruttando anche gli svariati power up a disposizione.

Potremo cimentarci con il Freestyle che è molto simile a un rhythm game in cui dovremo compiere varie acrobazie a tempo per collezionare quanti più punti possibili premendo i vari tasti con tempismo perfetto.

In Trickshot dovremo invece sfruttare la nostra abilità da cecchini in modo da colpire bersagli prestabiliti tramite calci piazzati. Presente anche la modalità Panna in cui saremo rinchiusi in un gabbione e in cui i nostri trick ai danni dell’avversario ci faranno guadagnare dei punti. In Diventa il Re infine faremo la conoscenza del campione del genere Sean Garnier ed è una summa di tutto quanto elencato finora.  
In Eliminazione invece a ogni gol potremo eliminare un avversario dal campo di gioco.

Il sistema di controllo è facile e immediato con tiri semplici o a effetto e passaggi alti o bassi. In difesa invece potremo sfruttare le marcature e la copertura. Tutto risulta sufficientemente fluido nei movimenti.

Per quanto concerne il comparto tecnico il gioco vede una grafica cel shading di buona fattura con una grafica leggermente deformed molto piacevole e simpatica. Buone anche le ambientazioni in giro per il mondo che ricordano l’estremo oriente, le favelas sudamericane o ancora il Colosseo di Roma.

Buona anche la colonna sonora con brani celebri e una localizzazione in italiano.

Un titolo divertente e accattivante, erede morale di Fifa Street, che porta innanzi l’idea dello spettacolare calcio da strada e lo fa divertendo molto, soprattutto se in compagnia di qualche amico.

**Voto: 7**
---
layout: rubriche
category: Rubriche
banner: "/assets/uploads/import.rubriche/dilatedpeoples.jpg"
title: "Eventi & concerti: 9 giugno – 9 novembre"
excerpt: "Un caloroso bentornato a tutti coloro che hanno voglia di qualche bel concerto a cui assistere nella nostra ridente penisola. Settimana particolarmente ricca, questa, perché si comincia anche a parlare di festival estivi ed eventi speciali. Si ricomincia da John Legend, che stasera sarà all’Umbria Jazz di Perugia e domani al City Sound di Milano. [&hellip"
quote: ""
description: "Un caloroso bentornato a tutti coloro che hanno voglia di qualche bel concerto a cui assistere nella nostra ridente penisola. Settimana particolarmente ricca, questa, perché si comincia anche a parlare di festival estivi ed eventi speciali. Si ricomincia da John Legend, che stasera sarà all’Umbria Jazz di Perugia e domani al City Sound di Milano. [&hellip"
keywords: ""
date: 2013-07-08T00:00:00.000+01:00
author: "Marta Blumi Tripodi"
cover: "/assets/uploads/import.rubriche/dilatedpeoples.jpg"
pagination:
  enabled: true

---

Un caloroso bentornato a tutti coloro che hanno voglia di qualche bel concerto a cui assistere nella nostra ridente penisola. Settimana particolarmente ricca, questa, perché si comincia anche a parlare di festival estivi ed eventi speciali.

Si ricomincia da **John Legend**, che stasera sarà all’[**Umbria Jazz di Perugia**](http://www.umbriajazz.com/pagine/umbria-jazz-13 "http://www.umbriajazz.com/pagine/umbria-jazz-13") e domani al [**City Sound di Milano**](https://www.facebook.com/events/549875851703386/ "https://www.facebook.com/events/549875851703386/"). Vi ricordiamo anche che sempre all’Umbria Jazz suonerà anche **Robert Glasper**, il 12 luglio.

Passiamo poi a una novità tutta italiana, dedicata agli amanti del freestyle e in particolare ai fan di **Mtv Spit**: sono partiti due eventi live itineranti che sicuramente apprezzerete. Il primo è **Mtv Spit Tour**, una rassegna di live che toccheranno tutta Italia e che, oltre ai contest di freestyle, vedrà alternarsi sul palco diversi concorrenti già visti in tv. La prossima data è il 12 luglio in provincia di Salerno, trovate tutte le info sul [**sito di Mtv**](http://news.mtv.it/tv/arriva-mtv-spit-tour/ "http://news.mtv.it/tv/arriva-mtv-spit-tour/"). La seconda rassegna dedicata al freestyle è ideata dal creatore di Mtv Spit, Mastafive: si intitola **3 mc’s 1 dj** e per ogni data, propone tre mc d’eccezione (a rotazione, quindi non c’è il rischio di annoiarsi) e un dj per una vera e propria jam che rispetti lo spirito delle origini – non a caso, l’evento ha la benedizione dello storico 2theBeat. La prima data è il 18 luglio a Conegliano Veneto, e anche qui i dettagli li trovate [**sul sito**](http://www.3mc1dj.com/ "http://www.3mc1dj.com/").

L’altra novità delle novità della settimana è un altro tour italianissimo: **Tanta Roba Gran Turismo**, ovvero le tre punte di diamante della label (**Salmo**, **Ensi** e **Gemitaiz**) che fanno da co-headliner per un mini-tour in giro per l’Italia. Le date previste sono Roma (11 luglio), Milano (17 luglio) e Torino (24 luglio): trovate tutte le info sul[ **sito di Tanta Roba**](http://www.tantarobalabel.com/tntrb/tanta-roba-label-gran-turismo/ "http://www.tantarobalabel.com/tntrb/tanta-roba-label-gran-turismo/"), e vi invitiamo a rimanere sintonizzati [**su Rockit**](http://www.rockit.it/concerti "http://www.rockit.it/concerti") per qualche altra sorpresa in arrivo in merito.

L’11 luglio, per i milanesi, corrisponde invece all’arrivo degli **Odd Future**. Le [**prevendite**](http://www.barleyarts.com/Concerti/1/3/8411/odd-future-milano "http://www.barleyarts.com/Concerti/1/3/8411/odd-future-milano") sono ancora disponibili.

A Padova, invece, lo stesso giorno tocca a **Keny Arcana** allo [**Sherwood Festival**](https://www.facebook.com/events/658466047512203/?ref=22 "https://www.facebook.com/events/658466047512203/?ref=22").

Il 13, ça va sans dire, è il giorno del **Wu-Tang Clan** al gran completo a Milano: le [**prevendite**](http://www.ticketone.it/tickets.html?affiliate=IGA&doc=erdetaila&fun=erdetail&erid=947510&includeOnlybookable=true&gclid=CJWovrnturYCFUWS3godZx8AAA "http://www.ticketone.it/tickets.html?affiliate=IGA&doc=erdetaila&fun=erdetail&erid=947510&includeOnlybookable=true&gclid=CJWovrnturYCFUWS3godZx8AAA") sono ancora aperte, affrettatevi se non volete perdere l’evento dell’anno.

Sempre il 13 luglio, a Torino, riparte un contest molto interessante, il **Fight 4 Demo,** presentato da BM Records e Trumen Records: i migliori emergenti si sfidano (non in freestyle, stavolta!) per ottenere i premi più ambiti dai rapper in ascesa, ovvero un’audizione in major, 10 ore di registrazione gratis in studio, un videoclip, uno sponsor prestigioso e tanto altro. L’evento continuerà per tutti i sabati di luglio, trovate i dettagli [**su Facebook**](https://www.facebook.com/events/267833190026126/?ref=3 "https://www.facebook.com/events/267833190026126/?ref=3").

Per chi non rinuncia a un po’ di buon soul, vi ricordiamo che il Locus Festival di Locorotondo è gratis e ospita artisti eccezionali come [**Cody ChesnuTT**](https://www.facebook.com/events/362534433852589/ "https://www.facebook.com/events/362534433852589/"), che arriva il 27 luglio, e il sopra citato [**Robert Glasper** ](https://www.facebook.com/events/621928244502406/ "https://www.facebook.com/events/621928244502406/")(che per l’occasione si fa accompagnare da Bilal), previsto per il 27 luglio.

Sempre **Cody ChesnuTT** farà un giretto in Italia per due ulteriori date: quella dell’11 luglio a Genova e quella del 29 luglio a Chianciano Terme (SI). Per info e prevendite, vi invitiamo a visitare il sito di [**Livenation**](https://www.livenation.it/ "http://www.livenation.it/").

Approfittiamo dell’occasione anche per annunciarvi che purtroppo **il tour italiano di Toots & The Maytals è stato annullato** (insieme a tutto il resto del tour europeo) per problemi di salute del frontman, vittima di un incidente durante un concerto negli States. Per il rimborso dei biglietti, fate riferimento al promoter che aveva organizzato il live nella vostra città.

E se avete voglia di altri festival reggae, c’è il **Venice Sunsplash**, si svolge dal 19 al 23 luglio a Venezia, alternando sul palco artisti come **Alborosie**, **Lion D**, **Busy Signal** e **Skarra Mucci** (più info sul[ **sito ufficiale**](http://www.venicesunsplash.org/ "http://www.venicesunsplash.org/")) e a pochi chilometri dall’Italia, in Slovenia, l’**Overjam International Reggae Festival**, con un palco principale, un’area dancehall e un’area dub. Anche in questo caso, numerosissimi gli ospiti internazionali: trovate tutti i dettagli, anche in questo caso, sul [**sito**](http://www.overjamfestival.com/it/ "http://www.overjamfestival.com/it/").

Altra entusiasmante novità in occasione della 14esima edizione del **Gusto Dopa al Sole**, in Salento, che quest’anno il 12 agosto ospiterà un artista d’eccezione: **Snoop Lion**, ex Snoop Dogg. Il resto del cast (il festival va avanti fino al 16) è ancora da confermare: per ulteriori informazioni vi rimandiamo al [**sito dell’evento**](http://gustodopaalsole.com/it/programma/ "http://gustodopaalsole.com/it/programma/"). Vi ricordiamo che alla line-up si è aggiunto anche **Alborosie**, che suonerà proprio nella serata conclusiva del 16.

Altra novità della settimana: per chi (beato lui) fosse dalle parti della Costa Smeralda quest’estate, vi segnaliamo che il 13 agosto **Mary J. Blige** suonerà a Cala di Volpe, allo Starwood Hotel. Non siamo ancora in grado di fornirvi un link con i dettagli, ma il concerto sembra proprio essere stato confermato.

Vi ricordiamo anche che dal 22 al 24 agosto c’è lo storico **Hip Hop Kemp** in Repubblica Ceca, e che come ogni anno gli italiani hanno ampia possibilità di informarsi sulla line-up e raggiungere alla location grazie a un apposito [**sito italiano**](http://www.hiphopkemp.it/ "http://www.hiphopkemp.it/") partner dell’evento. Non vi scriviamo tutta la line-up perché è davvero infinita, ma vi invitiamo senz’altro a darci un’occhiata.

Se invece avevate intenzione di andare a vedere **Bruno Mars** a Milano il 10 ottobre, rassegnatevi: il concerto è sold out da qualche giorno.

Last but not least, un annuncio da urlo: il 9 novembre i **Dilated Peoples** tornano a Milano nella stessa location che avevano letteralmente ribaltato qualche anno fa, ovvero il Tunnel. I biglietti sono già in vendita sul [**sito di Livenation**](https://www.livenation.it/artist/dilated-peoples-tickets "http://www.livenation.it/artist/dilated-peoples-tickets").

Ricordandovi che come al solito potete segnalarci gli eventi che ci siamo persi tramite la nostra [**pagina Facebook**](https://www.facebook.com/pages/Hotmccom/263605365068 "https://www.facebook.com/pages/Hotmccom/263605365068"), vi auguriamo un buon proseguimento di settimana!
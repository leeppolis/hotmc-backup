---
layout: rubriche
category: Rubriche
banner: "/assets/uploads/import.rubriche/rome7.jpg"
title: "Eventi & Concerti: 9 ottobre – 3 dicembre"
excerpt: "E’ autunno e come sempre ricominciano i live indoor, non meno promettenti di quelli estivi all’aperto. Meglio quindi segnarseli tutti in agenda, per non correre il rischio di perdere qualcosa di interessante. Cominciamo! Si parte con il ritorno di Dam-Funk in Italia. Il dj e produttore, già noto per essere il 50% dei 7 Days of [&hellip"
quote: ""
description: "E’ autunno e come sempre ricominciano i live indoor, non meno promettenti di quelli estivi all’aperto. Meglio quindi segnarseli tutti in agenda, per non correre il rischio di perdere qualcosa di interessante. Cominciamo! Si parte con il ritorno di Dam-Funk in Italia. Il dj e produttore, già noto per essere il 50% dei 7 Days of [&hellip"
keywords: ""
date: 2015-10-05T00:00:00.000+01:00
author: "Marta Blumi Tripodi"
cover: "/assets/uploads/import.rubriche/rome7.jpg"
pagination:
  enabled: true

---

[](https://hotmc.com/wp-content/uploads/2015/10/rome7.jpg)

E’ autunno e come sempre ricominciano i live indoor, non meno promettenti di quelli estivi all’aperto. Meglio quindi segnarseli tutti in agenda, per non correre il rischio di perdere qualcosa di interessante. Cominciamo!

Si parte con il ritorno di **Dam-Funk** in Italia. Il dj e produttore, già noto per essere il 50% dei 7 Days of Funk con Snoop Dogg, sarà a Milano il 9 ottobre: i dettagli li trovate **[a questo link](https://www.facebook.com/BIKOCultureClub?fref=ts)**.

Il 10 ottobre, gli amanti del suono di New Orleans sono caldamente invitati a Milano per il live di **The Soul Rebels**, la brass band che ha collaborato con Slick Rick, Joey Bada$$, Prodigy, Pharoahe Monch e tanti altri. Le info le trovate **[su Facebook](https://www.facebook.com/BIKOCultureClub/photos/a.420737654651123.101492.420705277987694/979791695412380/?type=1&theater)**.

Il 23 ottobre **Jedi Mind Trix + Non Phixion** sullo stesso palco! La resa live di entrambi i gruppi è letteralmente leggendaria, quindi vi consigliamo caldamente di non mancare. Tutte le informazioni le trovate su [**Facebook**](https://www.facebook.com/events/1588408181420292/?action%5Fhistory=null "https://www.facebook.com/events/1588408181420292/?action_history=null").

Abbiamo finalmente qualche notizia più certa riguardo ai **Mobb Deep.** Il 22 ottobre suoneranno infatti a **[Torino](https://www.facebook.com/events/1635200720093340/)**, mentre sulla data del 23 non abbiamo ancora notizie, non essendo ancora stata annunciata: sappiamo solo che se dovrebbe essere al centro-sud. Vi terremo aggiornati.

Il 31 ottobre e l’1 novembre torna in Italia anche **Kid Ink**: per la prima data i dettagli ancora non sono stati divulgati ma è finalmente uscita la location (Modena), mentre riguardo alla seconda si sa per certo che sarà a Milano (i dettagli li potete trovare [**qui**](http://www.barleyarts.com/evento/kid-ink-milano/ "http://www.barleyarts.com/evento/kid-ink-milano/")).

L’1 novembre sbarca per la prima volta a Roma anche **Rome Fortune** (sembra un gioco di parole ma non lo è), il rapper preferito di Four Tet e Toro y Moi, ma anche di Gucci Mane: un tipo piuttosto eclettico, insomma, che vale la pena di scoprire. I dettagli sono tutti **[qui](http://www.radarconcerti.com/)**.

Il 5 novembre dovrebbe sbarcare in Italia anche **Jazzy Jeff**: location ancora sconosciuta, non appena verrà annunciata vi aggiorneremo.

E sempre tra le date non ancora annunciate ma date per certe, il 6 novembre dovrebbero essere in Italia gli **Smiff’n’Wessun** in compagnia di **Buckshot**: vi faremo sapere esattamente dove non appena la info sarà disponibile

Gradito ritorno anche per **Esperanza Spalding**, che sarà in tour dalle nostre parti a novembre: più precisamente, il 9 a Como e il 10 a Padova. Tutte le info, nonché le prevendite, a [**questo link**](http://www.dalessandroegalli.com/events/360/esperanza-spalding "http://www.dalessandroegalli.com/events/360/esperanza-spalding").

**Kamasi Washington**, se lo conoscete solo di nome ma non di fatto, è il visionario sassofonista jazz che ha lavorato con Kendrick Lamar durante la lavorazione di _To pimp a butterfly_: se avete gusti raffinati, non potete assolutamente perdervelo. Arriverà in Italia per tre date consecutive, il 9 novembre a Bologna, il 10 a Roma e l’11 a Milano: le prevendite sono**[ già aperte](http://www.radarconcerti.com/)**.

Il 17 novembre arrivano anche gli **Shabazz Palaces**, stavolta a Torino: informazioni e prevendite già disponibili **[qui](http://www.radarconcerti.com/)**.

Il 22 novembre un’altra data ancora da annunciare: torna anche **R.A. The Rugged Man**. Vale come sopra, più info non appena disponibili.

**The-Internet**, il visionario collettivo hip hop/contemporary R’n’B legato agli Odd Future, arriva in Italia con un mini tour di tre date. Più precisamente, il 2 dicembre a Milano, il 3 a Roma e il 4 a Bologna. Le info le trovate tutte [**qui**](http://www.comcerto.it/7227/7227 "http://www.comcerto.it/7227/7227").

Il 3 dicembre pare che sia di ritorno anche **Pete Rock**, stavolta insieme ai **Das Efx**, sempre in location da annunciare. E anche qui, non essendo noi indovini, aspettiamo più dettagli.

E con questo è tutto: come sempre, se volete integrare il nostro calendario con i vostri eventi, ci trovate su [**Facebook**](https://www.facebook.com/hotmcmag "https://www.facebook.com/hotmcmag"). Alla prossima!
---
layout: rubriche
category: Rubriche
banner: "/assets/uploads/import.rubriche/guru-640x640.jpg"
title: "Gurumin 3D"
excerpt: "Gurumin uscì per la prima volta su Pc nel 2004 in Giappone. Oggi arriva anche sulla portatile della Nintendo e fra tutti i giochi presenti nell’e-shop questo certamente dovrebbe essere essere nella libreria di ognuno. Nel gioco vestiremo i panni di una giovane ragazza di nome Parin che con suo nonno raggiunge una città celebre [&hellip"
quote: ""
description: "Gurumin uscì per la prima volta su Pc nel 2004 in Giappone. Oggi arriva anche sulla portatile della Nintendo e fra tutti i giochi presenti nell’e-shop questo certamente dovrebbe essere essere nella libreria di ognuno. Nel gioco vestiremo i panni di una giovane ragazza di nome Parin che con suo nonno raggiunge una città celebre [&hellip"
keywords: ""
date: 2016-11-01T00:00:00.000+01:00
author: "Game Master"
cover: "/assets/uploads/import.rubriche/guru-640x640.jpg"
pagination:
  enabled: true

---

  
Gurumin uscì per la prima volta su Pc nel 2004 in Giappone. Oggi arriva anche sulla portatile della Nintendo e fra tutti i giochi presenti nell’e-shop questo certamente dovrebbe essere essere nella libreria di ognuno.  
Nel gioco vestiremo i panni di una giovane ragazza di nome Parin che con suo nonno raggiunge una città celebre per la sua miniera. Parin vuole fare amicizia con altri bambini ma si accorge che la città ne è completamente priva. Si imbatte poi in un mostro che le confessa che può essere visto solo da bambini. Parin raggiunge così il villaggio del mostro e si accorge che è attaccato dai fantasmi. Il suo nuovo amico viene rapito nell’attacco e così la ragazzina decide di salvarlo grazie all’aiuto dei suoi nuovi amici.  
Armati con il nostro trapano speciale dovremo metterci alla ricerca di tutte le persone che sono state rapite e possiamo anticiparvi che potrete rigiocare il gioco più e più volte dato che i finali saranno multipli a seconda delle vostre azioni.  
Saranno presenti anche dei livelli di difficoltà differenti, fino a cinque, anche se all’inizio potremo selezionarne solamente due. In ogni caso a seconda di quanti dungeon riusciremo a completare potremo testare le nostre abilità e ottenere risultati differenti.  
La storia può sembrare inizialmente un po’ semplice ma con il passare del tempo cattura ed è molto piacevole. In base ai vostri risultati e al livello di difficoltà selezionato avremo svariate ricompense e anche questo rappresenterà un incentivo per rigiocare il titolo più e più volte.  
La mappa si allargherà in base ai nostri progressi e così potremo affrontare mano a mano nuovi dungeon, svelando nuove ricompense e nuove sorprese.  
  
Molto divertenti le boss fight che vi impegneranno più del previsto.  
Tutte le aree sono ben caratterizzate dal punto di vista grafico e quindi la sensazione sarà quella di trovarvi veramente in aree differenti e mai tutte uguali.  
Anche gli ambienti urbani sono molto ben strutturati e il level design è ottimo.  
La telecamera seguirà Parin sempre da dietro ma potremo ruotarla con i tasti L e R. Sul New 3ds potremo anche sbizzarrirci con la telecamera.  
La nostra arma principale sarà una trivella speciale che non solo ci farà scoprire aree nuove ma servirà anche per colpire i nemici. Prima di avventurarci nei dungeons potremo sempre visitare le città e acquistare tutti i potenziamenti. In base ai risultati sul campo infatti potremo ottenere delle medaglie che successivamente potranno essere cambiate in denaro per acquistare equipaggiamenti sempre più performanti.  
La colonna sonora poi fa il resto ed è anch’essa ben realizzata e ben caratterizzata.  
Un buon titolo di scuola giapponese che gli appassionati non faticheranno ad amare fin dai primi minuti.

Voto: 8
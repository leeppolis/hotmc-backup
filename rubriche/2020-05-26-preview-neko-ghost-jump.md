---
layout: rubriche
category: Rubriche
banner: "/assets/uploads/import.rubriche/neko1.jpg"
title: "Preview Neko Ghost, Jump!"
excerpt: "Neko Ghost, Jump! è un platform con elementi puzzle a metà tra le due e le tre dimensioni. Il tutto svolto dal sapiente lavoro di Burgos Games che è riuscita a confezionare un gioco molto divertente e ben realizzato sotto ogni profilo. Il gioco si apre con una ottima cinematica che ci fa comprendere gli [&hellip"
quote: ""
description: "Neko Ghost, Jump! è un platform con elementi puzzle a metà tra le due e le tre dimensioni. Il tutto svolto dal sapiente lavoro di Burgos Games che è riuscita a confezionare un gioco molto divertente e ben realizzato sotto ogni profilo. Il gioco si apre con una ottima cinematica che ci fa comprendere gli [&hellip"
keywords: ""
date: 2020-05-26T00:00:00.000+01:00
author: "Game Master"
cover: "/assets/uploads/import.rubriche/neko1.jpg"
pagination:
  enabled: true

---

Neko Ghost, Jump! è un platform con elementi puzzle a metà tra le due e le tre dimensioni. Il tutto svolto dal sapiente lavoro di Burgos Games che è riuscita a confezionare un gioco molto divertente e ben realizzato sotto ogni profilo.

Il gioco si apre con una ottima cinematica che ci fa comprendere gli elementi della storia.

Il setting è quello di un pianeta a forma di gatto popolato naturalmente da tantissimi felini. È un giorno di festa quando improvvisamente nel cielo si apre un varco e appare una nave volante gigantesca con a bordo un gruppo di famelici cani ma sempre e comunque pucciosi.

Iniziano così a rapire gatti e il vecchio gatto saggio riesce a mettere in salvo in qualche modo Nekoman e quindi toccherà proprio a lui ritrovare la nave e salvare quindi tutti i suoi amici gatti.

Lo stile è luminoso e simpatico con personaggi chibi che strappano più di un sorriso.

La telecamera segue sempre il personaggio alle spalle e si comporta sempre bene. La grafica è in linea con un prodotto di questa tipologia. Il protagonista poi e il suo look è molto simpatico. Ben congegnato anche l’aspetto dei nemici che in alcuni casi prende anche spunto da grandi classici come il primo boss che ricorda una delle celebri piante carnivore di Mario.

Il level design in genere è molto curato ed è evidente fin dai primi passi sul pianeta dei felini.

Ottimo anche il comparto sonoro con musiche sempre appropriate, allegre e orecchiabili.

Il fulcro del titolo è tutto incentrato sul gameplay però naturalmente e possiamo dire che è perfettamente in linea con titoli similari. Dovremo quindi correre, saltare, trovare monete e così via. Importante mettere in evidenza come sia possibile un passaggio da due a tre dimensioni che caratterizza quindi il gioco.

Per risolvere alcuni puzzle dovremo quindi cambiare prospettiva e perciò poter capire la situazione da un lato diverso.

Potremo anche sfruttare delle dinamiche extra corporee in cui il nostro protagonista potrà uscire dal proprio corpo sottoforma di fantasma e quindi potrà colpire in nemici sotto questa forma.

Tante meccaniche quindi che arricchiscono il gameplay.

Il gioco è ancora in divenire e gli sviluppatori stanno certamente lavorando per ampliarlo ancora di più ma certamente quanto visto finora fa sperare molto bene.

[https://nekoghostjump.com](https://nekoghostjump.com/)
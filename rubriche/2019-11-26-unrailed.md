---
layout: rubriche
category: Rubriche
banner: "/assets/uploads/import.rubriche/unrailed-1.jpg"
title: "Unrailed"
excerpt: "Unrailed è un gioco cooperativo fino a quattro giocatori del genere track building. è molto particolare perché potremo esprimerci solamente utilizzando 4 emoji e poche altre icone. Questo porterà a qualche incomprensione e quindi proprio in questo consiste il divertimento, nel condividere del lavoro avendo però delle barriere insormontabili dal punto di vista comunicativo. In [&hellip"
quote: ""
description: "Unrailed è un gioco cooperativo fino a quattro giocatori del genere track building. è molto particolare perché potremo esprimerci solamente utilizzando 4 emoji e poche altre icone. Questo porterà a qualche incomprensione e quindi proprio in questo consiste il divertimento, nel condividere del lavoro avendo però delle barriere insormontabili dal punto di vista comunicativo. In [&hellip"
keywords: ""
date: 2019-11-26T00:00:00.000+01:00
author: "Game Master"
cover: "/assets/uploads/import.rubriche/unrailed-1.jpg"
pagination:
  enabled: true

---

Unrailed è un gioco cooperativo fino a quattro giocatori del genere track building.

è molto particolare perché potremo esprimerci solamente utilizzando 4 emoji e poche altre icone. Questo porterà a qualche incomprensione e quindi proprio in questo consiste il divertimento, nel condividere del lavoro avendo però delle barriere insormontabili dal punto di vista comunicativo.

In questa esperienza il compito principale è quello di evitare che il treno deragli e quindi ognuno dei quattro giocatori avrà una responsabilità in questo senso secondo competenze diverse.

Potremo attraverso i pochi strumenti che avremo a disposizione come un secchio o un’ascia o poco altro, spegnere fuochi, tagliare alberi o spaccare pietre che impediscono il passaggio.

In questo modo potremo anche raccogliere risorse da utilizzare successivamente sempre nell’edificazione della nostra ferrovia.

Rappresenta quindi una corsa contro il tempo questa costruzione dei binari per poter proseguire la corsa del treno nel mentre che reperiremo risorse sgomberando il terreno.

Quando poi ci saranno degli inconvenienti ognuno dovrà conoscere al meglio il proprio compito in modo da poter aiutare gli altri.

Mano a mano che procederemo potremo migliorare il treno e cimentarci anche in altri biomi particolari, con una conformazione del terreno e una geografia diversa.

Dovremo fare attenzione anche a dove arriverà il treno dato che potrà bloccare la strada in molte circostanze.

Il gioco basicamente è tutto qui, con una grafica cubettosa ridotta all’osso ma molto simpatica.

Il fulcro del gioco è tutto impostato sulla collaborazione tra giocatori che darà vita a simpatici siparietti. Simpatica anche l’alternanza tra giorno e notte nel gameplay così come le mandrie di mucche che ostruiranno il passaggio e dovranno essere costrette a sloggiare utilizzando la dinamite.

Simpatico e da provare in compagnia.

**Voto 7.5**
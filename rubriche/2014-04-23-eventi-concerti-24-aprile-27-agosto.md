---
layout: rubriche
category: Rubriche
banner: "/assets/uploads/import.rubriche/1972305_10151936530992371_1632440128_n.jpg"
title: "Eventi & Concerti: 24 aprile – 27 agosto"
excerpt: "Si riparte alla grande per questa nuova puntata di Eventi & Concerti, imprescindibile strumento per intercettare i concerti e gli eventi più attesi della stagione. Stavolta cominciamo con un pilastro del rap di casa nostra, Bassi Maestro, che insieme a due illustri colleghi d’oltreoceano, Marco Polo e Hannibal Stax, solcherà prima la penisola e poi [&hellip"
quote: ""
description: "Si riparte alla grande per questa nuova puntata di Eventi & Concerti, imprescindibile strumento per intercettare i concerti e gli eventi più attesi della stagione. Stavolta cominciamo con un pilastro del rap di casa nostra, Bassi Maestro, che insieme a due illustri colleghi d’oltreoceano, Marco Polo e Hannibal Stax, solcherà prima la penisola e poi [&hellip"
keywords: ""
date: 2014-04-23T00:00:00.000+01:00
author: "Marta Blumi Tripodi"
cover: "/assets/uploads/import.rubriche/1972305_10151936530992371_1632440128_n.jpg"
pagination:
  enabled: true

---

[](https://hotmc.com/wp-content/uploads/2014/04/1972305%5F10151936530992371%5F1632440128%5Fn.jpg)

Si riparte alla grande per questa nuova puntata di Eventi & Concerti, imprescindibile strumento per intercettare i concerti e gli eventi più attesi della stagione.

Stavolta cominciamo con un pilastro del rap di casa nostra, **Bassi Maestro**, che insieme a due illustri colleghi d’oltreoceano, **Marco Polo** e **Hannibal Stax**, solcherà prima la penisola e poi l’Europa per una serie di live, dj set e instore. Le date sono tutte disponibili sul **[suo sito](http://www.bassimaestro.com/?page=CONCERTI "http://www.bassimaestro.com/?page=CONCERTI"):** come potete vedere i nostri eroi arriveranno più o meno dappertutto. Si parte il 24 aprile da Modugno (Ba) e il 25 al Legend di Milano (con superospiti ancora da annunciare) per terminare il 3 maggio a Brescia.

E a proposito di Brescia, vi ricordiamo anche che domani **Lee Scratch Perry** suonerà proprio lì: più info sul[ **sito del locale**](http://www.latteriaartigianalemolloy.it/24-04-2014-lee-scratch-perry/ "http://www.latteriaartigianalemolloy.it/24-04-2014-lee-scratch-perry/").

Il 3 maggio è in programma un altro evento che delizierà gli amanti del reggae: torna infatti in Italia **David Rodigan**, stavolta al Rivolta di Marghera. I dettagli [**qui**](https://www.facebook.com/events/765878956764188/ "https://www.facebook.com/events/765878956764188/").

Il 13 maggio è il turno di **Eve**, che sarà sul palco a Roma: ancora nessun dettaglio sulla location, vi terremo aggiornati.

**Alborosie**, invece, sarà a Torino il 17 maggio. I dettagli [**qui**](http://www.eventbrite.it/e/biglietti-alborosie-shengen-clan-band-feat-lion-d-in-torino-10894665237 "http://www.eventbrite.it/e/biglietti-alborosie-shengen-clan-band-feat-lion-d-in-torino-10894665237").

E sempre il 17 maggio, una novità esplosiva: **Georgia Anne Muldrow**, **Oh No** e **Dudley Perkins** saranno al Biko di Milano tutti insieme appassionatamente per la loro unica data italiana. I dettagli dell’evento sono già [**su Facebook**](https://www.facebook.com/events/668708133189355/?notif%5Ft=plan%5Fuser%5Finvited "https://www.facebook.com/events/668708133189355/?notif_t=plan_user_invited").

**Flying Lotus** ha in programma un mini tour in Italia, accompagnato dal fido **Thundercat**. Il 29 maggio saranno a Milano e il 30 al Dancity Festival di Spoleto: in entrambi i casi, trovate più info [**qui**](https://www.facebook.com/dnaconcertieproduzioni/photos/a.185137644864810.40950.141382855906956/712585675453335/?type=1&theater "https://www.facebook.com/dnaconcertieproduzioni/photos/a.185137644864810.40950.141382855906956/712585675453335/?type=1&theater").

Come promesso vi diamo tutti i dettagli dei concerti bolognesi di **Public Enemy** e **De La Soul**: saranno in occasione del **JamBo Festival**, previsto per il 6, 7 e 8 giugno. Con loro anche numerosi esponenti della scena italiana, tra cui Rocco Hunt, Clementino, Unlimited Struggle e Primo & Torme. Tutte le info, ivi compreso il calendario completo degli eventi, lo trovate sul [**sito del festival**](http://www.thejambofestival.it/the-jambo-live/ "http://www.thejambofestival.it/the-jambo-live/").

Grandi notizie anche dall’**Umbria Jazz** che ha finalmente diffuso la sua line up: tra i nomi più interessanti segnaliamo la Daptone Revue (ovvero i principali artisti della Daptone Records, tra cui **Sharon Jones & the Dap-Kings** e **Charles Bradley**) l’11 luglio; **Natalie Cole** il 18 luglio; **Herbie Hancock** il 16 luglio; e soprattutto, i **Roots** il 19 luglio. In ognuno di questi casi, più info [**qui**](http://www.umbriajazz.com/pagine/artisti-000 "http://www.umbriajazz.com/pagine/artisti-000").

Anche **Stevie Wonder** torna finalmente in Italia, più precisamente al Lucca Summer Festival, il 20 luglio: prevendite esaurite nel giro di 24 ore, praticamente. L’unica è tentare con canali alternativi.

Torniamo anche a segnalarvi l’unica data italiana di**Snoop Dogg**, il 30 luglio al City Sound Festival di Milano: settimana prossima in palio altri biglietti su Hotmc! Nel frattempo, prevendite già aperte**[qui](http://www.ticketone.it/biglietti.html?affiliate=ITT&fun=search&action=search&doc=search%2Fsearch&detailadoc=erdetaila&detailbdoc=evdetailb&kudoc=artist&sort%5Fby=score&sort%5Fdirection=desc&fuzzy=yes&suchbegriff=Snoop+Dogg "http://www.ticketone.it/biglietti.html?affiliate=ITT&fun=search&action=search&doc=search%2Fsearch&detailadoc=erdetaila&detailbdoc=evdetailb&kudoc=artist&sort_by=score&sort_direction=desc&fuzzy=yes&suchbegriff=Snoop+Dogg").**

Per gli amanti del reggae, una data estiva imperdibile: **General Levy** e Bonnot il 27 agosto si esibiranno al Venice Sunsplash. Tutte le info [**qui**](https://www.facebook.com/events/228206327383291/ "https://www.facebook.com/events/228206327383291/").

Come al solito, per tutto quello che ci siamo persi c’è [**Facebook**](https://www.facebook.com/hotmcmag "https://www.facebook.com/hotmcmag"). Alla prossima settimana!
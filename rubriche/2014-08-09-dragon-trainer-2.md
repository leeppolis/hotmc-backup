---
layout: rubriche
category: Rubriche
banner: "/assets/uploads/import.rubriche/dragon-trainer-2-wii-u-86.jpg"
title: "Dragon Trainer 2"
excerpt: "Con l’avvicinarsi dell’uscita nelle sale del secondo film di Dragon Trainer, non poteva mancare l’omonimo videogioco. Realizzato da Little Orbit LLC, Dragon Trainer 2 ci mette nei panni dei personaggi della pellicola a cavallo delle loro creature alate, in una sorta di racing game dove non ci sono automobili, kart o qualche futuristica vettura spaziale, [&hellip"
quote: ""
description: "Con l’avvicinarsi dell’uscita nelle sale del secondo film di Dragon Trainer, non poteva mancare l’omonimo videogioco. Realizzato da Little Orbit LLC, Dragon Trainer 2 ci mette nei panni dei personaggi della pellicola a cavallo delle loro creature alate, in una sorta di racing game dove non ci sono automobili, kart o qualche futuristica vettura spaziale, [&hellip"
keywords: ""
date: 2014-08-09T00:00:00.000+01:00
author: "Game Master"
cover: "/assets/uploads/import.rubriche/dragon-trainer-2-wii-u-86.jpg"
pagination:
  enabled: true

---

[](https://hotmc.com/wp-content/uploads/2014/08/dragon-trainer-2-wii-u-86.jpg)  
Con l’avvicinarsi dell’uscita nelle sale del secondo film di Dragon Trainer, non poteva mancare l’omonimo videogioco. Realizzato da Little Orbit LLC, Dragon Trainer 2 ci mette nei panni dei personaggi della pellicola a cavallo delle loro creature alate, in una sorta di racing game dove non ci sono automobili, kart o qualche futuristica vettura spaziale, ma solo draghi! Draghi sputafuoco! Il titolo è ambientato sull’isola di Berk, dove i vichinghi, a seguito delle vicende del primo film, vivono ora in pace con i draghi, in un turbinio di continui tornei e feste. Con un brevissimo tutorial, in cui vengono evidenziate l’immediatezza e la semplicità del sistema di controllo, Dragon Trainer 2 ci getta immediatamente nel bel mezzo dell’azione a bordo di Sdentato, il simpatico draghetto nero. Dragon Trainer 2 è essenzialmente una raccolta di minigiochi: si passa dalle classiche gare in cui si vola nell’azzurro del cielo seguendo un percorso indicato da cerchi colorati al raccogliere delle pecore per riportarle nel rispettivo recinto, dal colpire dei bersagli o delle sagome di vichinghi con il fuoco fino a tornei costituiti da più minigiochi da affrontare uno dopo l’altro. Peccato che questi minigiochi siano pochissimi: infatti, dopo una decina di minuti, il titolo di Little Orbit ha già esaurito tutte le sue carte e detto tutto quello che doveva dire, portando il giocatore a ripetere, ripetere e ripetere sempre le solite sfide fino allo sfinimento. Il level design è praticamente inesistente, così come l’anima open-world. Il mondo di gioco è una piccola isola, che si può semplicemente sorvolare per raggiungere la prossima prova o per raccogliere i collezionabili sparsi in giro per l’ambientazione, diversi per ogni personaggio. In Dragon Trainer 2, infatti, potremo selezionare cinque draghi e rispettivi proprietari: si tratta dei personaggi principali visti nella pellicola. Peccato che a livello di gameplay non siano presenti differenze: è una scelta perlopiù estetica. Dragon Trainer 2 è un gioco estremamente ripetitivo e ridondante, senza capo né coda. Le “varie” gare sono abbastanza noiose e praticamente si riducono tutte a passare attraverso i cerchi colorati. Chiaramente non si tratta di un titolo difficile (infatti non ci sono penalità di sorta), anche per il pubblico a cui è indirizzato, ma proprio per questo motivo abbiamo trovato il livello di sfida più alto del previsto; talvolta, poi, accentuato da una telecamera che decide di fare le bizze! Vincere una gara/sfida non è assolutamente scontato e bisognerà prendere un po’ la mano prima di saper padroneggiare al meglio il proprio drago. Inoltre, durante le corse bisognerà fare attenzione agli altri partecipanti che potrebbero colpirci con appositi oggetti. Sono infatti presenti dei power-up alla Mario Kart che danno alcuni vantaggi, come per esempio una spinta di velocità, uno scudo o un’ancora da agganciare alla coda di un drago nemico per rallentarne la corsa. Ovviamente, non manca la possibilità di sparare palle di fuoco. Infine, segnaliamo la presenza di un doppiaggio in inglese e sottotitoli in italiano. Discreto anche il senso di velocità dato dalle creature alate.  
Voto: 6,5
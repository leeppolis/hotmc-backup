---
layout: rubriche
category: Rubriche
banner: "/assets/uploads/import.rubriche/roland1-640x360.jpg"
title: "Tennis World Tour: Roland-Garros Edition"
excerpt: "Ritorna Tennis World Tour con questo aggiornamento interamente dedicato a uno dei tornei più celebri del Grande Slam ossia il prestigioso Roland-Garros. Il torneo su terra rossa si è appena disputato in quel di Parigi e quindi puntuale è arrivato anche questo pacchetto che va a completare l’offerta di Tennis World Tour per gli appassionati. [&hellip"
quote: ""
description: "Ritorna Tennis World Tour con questo aggiornamento interamente dedicato a uno dei tornei più celebri del Grande Slam ossia il prestigioso Roland-Garros. Il torneo su terra rossa si è appena disputato in quel di Parigi e quindi puntuale è arrivato anche questo pacchetto che va a completare l’offerta di Tennis World Tour per gli appassionati. [&hellip"
keywords: ""
date: 2019-06-26T00:00:00.000+01:00
author: "Game Master"
cover: "/assets/uploads/import.rubriche/roland1-640x360.jpg"
pagination:
  enabled: true

---

Ritorna Tennis World Tour con questo aggiornamento interamente dedicato a uno dei tornei più celebri del Grande Slam ossia il prestigioso Roland-Garros.

Il torneo su terra rossa si è appena disputato in quel di Parigi e quindi puntuale è arrivato anche questo pacchetto che va a completare l’offerta di Tennis World Tour per gli appassionati.

Il titolo è una sorta di DLC creato ad hoc che permette di giocare a questo celeberrimo torneo e infatti il contenuto non è eccessivamente pesante.

Anche questo titolo non innova eccessivamente e non si discosta molto dalla formula originale che è uscita qualche tempo fa ormai.

Nonostante tutto sia incentrato sul torneo parigino non potremo cominciare subito dal torneo bensì intraprendere inizialmente una modalità carriera per poter così scalare il ranking ATP e quindi accedere al Roland-Garros.

Dovremo creare il nostro giocatore con alcuni modelli pre impostati e quindi partecipare a tornei più piccoli per ottenere punti nel ranking e quindi anche esperienza così come il nostro allenatore. In questo modo potremo aumentare le nostre caratteristiche in termini di attacco, difesa e servizio e anche migliori equipaggiamenti da parte degli sponsor, anche attraverso dei bonus passivi.

La stagione tennistica in questo caso è ripartita in mesi con vari tornei importanti a cui partecipare e in cui farsi notare. È necessario anche riposare tra un impegno e l’altro altrimenti non saremo in grado di avere le energie sufficienti per le sfide successive.

Nella prova diretta sul campo tutto è stato migliorato rispetto al titolo principale soprattutto per quanto concerne la gestione e la stabilità dell’online.

Buone le animazioni in generale e la naturalità dell’azione. Anche la reattività ai comandi improvvisi è stata notevolmente migliorata.

I colpi più difficili da ottenere ma anche i più spettacolari si verificano in maniera automatica in base alla postura del giocatore sul campo in un determinato momento di rimbalzo.

L’edizione inoltre contiene tutti i pacchetti finora distribuiti e quindi anche grazie alla modalità carriera avremo parecchio da giocare.

Gli appassionati potranno dilettarsi quindi con uno dei pochi titoli dedicati al tennis attualmente in circolazione e perfettamente aggiornato all’era moderna.

**Voto: 7**
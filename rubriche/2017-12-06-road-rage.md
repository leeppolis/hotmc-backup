---
layout: rubriche
category: Rubriche
banner: "/assets/uploads/import.rubriche/road-rage-640x640.jpg"
title: "Road Rage"
excerpt: "Ci troviamo nella città di Ashen, dove oramai la paura regna sovrana e la situazione sta veramente per esplodere. Tutto è in preda al caos e a governare le strade ci pensano delle gang di motociclisti che seminano ovunque il terrore. Il governo ha deciso di murare da dentro la città in modo da abbandonare [&hellip"
quote: ""
description: "Ci troviamo nella città di Ashen, dove oramai la paura regna sovrana e la situazione sta veramente per esplodere. Tutto è in preda al caos e a governare le strade ci pensano delle gang di motociclisti che seminano ovunque il terrore. Il governo ha deciso di murare da dentro la città in modo da abbandonare [&hellip"
keywords: ""
date: 2017-12-06T00:00:00.000+01:00
author: "Game Master"
cover: "/assets/uploads/import.rubriche/road-rage-640x640.jpg"
pagination:
  enabled: true

---

Ci troviamo nella città di Ashen, dove oramai la paura regna sovrana e la situazione sta veramente per esplodere. Tutto è in preda al caos e a governare le strade ci pensano delle gang di motociclisti che seminano ovunque il terrore. Il governo ha deciso di murare da dentro la città in modo da abbandonare tutti al proprio destino.

Noi vestiremo i panni di uno di questi guerrieri della strada e il nostro compito sarà quello di riportare un po’ di ordine e dare un po’ di sollievo ai cittadini impauriti.  
Ci verranno assegnati quindi svariati incarichi in una struttura open world e includeranno gare su circuito, lotte con altri corridori e anche varie acrobazie spettacolari con cui guadagnare un mucchio di punti.

Il sistema di guida, data anche la tipologia di gioco, è spiccatamente arcade con dinamiche da combattimento con colpi in aria che ci disarcioneranno dalla sella e collisioni pericolose ogni cinque minuti.

A livello di longevità e contenuti il gioco propone moto da ottenere e poi personalizzare sia come aspetto che nel caso delle prestazioni su strada, grazie anche ai crediti guadagnati con le nostre imprese. Sono presenti anche avatar aggiuntivi per il centauro che sceglieremo così come porzioni di mappa da sbloccare per potere intraprendere nuove missioni.

Presente anche un split screen a quattro giocatori, anche online anche se i server al momento sono ancora piuttosto vuoti. Il motore di gioco è molto fluido e senza incertezze anche nei momenti più cconcitati. Buona anche la soundtrack in stile nineties, con brani hard rock.

Potremo sempre scegliere se terminare le missioni che ci verranno indicate oppure abbandonarci a un po’ di free roaming ad alto tasso di violenza.

 **Voto: 6.5**
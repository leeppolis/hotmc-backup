---
layout: rubriche
category: Rubriche
banner: "/assets/uploads/import.rubriche/broad1-640x360.jpg"
title: "Not For Broadcast"
excerpt: "Not For Broadcast è certamente un titolo unico che grazie alla sua peculiarità sicuramente conquisterà tanti videogiocatori. Il titolo è ancora in accesso anticipato su Steam ma anche in queste condizioni mostra tutto il suo carisma e le sue qualità. Il titolo ha un’ambientazione anche se non ha una vera e propria storia. Noi vestiremo [&hellip"
quote: ""
description: "Not For Broadcast è certamente un titolo unico che grazie alla sua peculiarità sicuramente conquisterà tanti videogiocatori. Il titolo è ancora in accesso anticipato su Steam ma anche in queste condizioni mostra tutto il suo carisma e le sue qualità. Il titolo ha un’ambientazione anche se non ha una vera e propria storia. Noi vestiremo [&hellip"
keywords: ""
date: 2022-02-02T00:00:00.000+01:00
author: "Game Master"
cover: "/assets/uploads/import.rubriche/broad1-640x360.jpg"
pagination:
  enabled: true

---

Not For Broadcast è certamente un titolo unico che grazie alla sua peculiarità sicuramente conquisterà tanti videogiocatori.

Il titolo è ancora in accesso anticipato su Steam ma anche in queste condizioni mostra tutto il suo carisma e le sue qualità. Il titolo ha un’ambientazione anche se non ha una vera e propria storia.

Noi vestiremo i panni di un addetto tecnico in una stazione televisiva e quindi avremo da eseguire tutti quei compiti da dietro le quinte come ad esempio fare partire la pubblicità in determinati momenti oppure cambiare inquadratura in situazioni topiche. Il contesto, senza rivelare molto per non rovinare le varie sorprese che si pareranno davanti ai nostri occhi, è quello della campagna elettorale.

Potremo quindi nei tempi morti osservare i reali comportamenti delle persone coinvolte e quindi potremo farci un’idea di chi abbiamo di fronte, politici compresi. Potremo quindi comprendere tutti i retroscena e farci un’idea dei progressi della trama grazie anche ai dialoghi e alle interazioni tra i personaggi. Il gioco è completamente in lingua inglese ma tutto sottotitolato.

Il gameplay è semplice e intuitivo anche se padroneggiare completamente tutte le funzioni non sarà certamente un compito facile. Ci ritroveremo in una stanza con tantissimi schermi e comandi e potremo muoverci solamente all’interno di questa regia. Dovremo quindi gestire intervalli pubblicitari o inquadrature, il tutto con comandi a tastiera o comandi in game tutti molto facili da dover utilizzare.

A schermo sarà sempre presente un indicatore che ci dirà se stiamo facendo bene o male anche se con il passare del tempo i compiti saranno sempre più difficili dato che per esempio dovremo evitare interferenze o inquadrature sbagliate per non irritare il pubblico.

Per ora il gioco dura solo un paio di ore in totale ma è molto divertente e sicuramente promette molto bene. Ottimo il comparto tecnico soprattutto per quanto riguarda la grafica molto pulita ma allo stesso tempo dettagliata. Buone anche le prove registrate degli attori veri a schermo. Tutto è molto realistico e vi farà immergere completamente in un’atmosfera da regia televisiva.

Un ottimo esperimento ben riuscito che speriamo possa progredire nel tempo.

**Voto: 8.5**
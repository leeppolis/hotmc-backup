---
layout: rubriche
category: Rubriche
banner: "/assets/uploads/import.rubriche/puss1.jpg"
title: "PUSS!"
excerpt: "PUSS! è un titolo molto sui generis ossia una sorta di viaggio psichedelico dove la parte da padrone la farà certamente un gatto. Il gioco finalmente è arrivato anche su console e quindi tutti potranno gioirne. La trama vede il padrone di un simpatico gatto assopirsi davanti alla televisione. La tv comunque continua a rimanere [&hellip"
quote: ""
description: "PUSS! è un titolo molto sui generis ossia una sorta di viaggio psichedelico dove la parte da padrone la farà certamente un gatto. Il gioco finalmente è arrivato anche su console e quindi tutti potranno gioirne. La trama vede il padrone di un simpatico gatto assopirsi davanti alla televisione. La tv comunque continua a rimanere [&hellip"
keywords: ""
date: 2021-03-03T00:00:00.000+01:00
author: "Game Master"
cover: "/assets/uploads/import.rubriche/puss1.jpg"
pagination:
  enabled: true

---

PUSS! è un titolo molto sui generis ossia una sorta di viaggio psichedelico dove la parte da padrone la farà certamente un gatto. Il gioco finalmente è arrivato anche su console e quindi tutti potranno gioirne.

La trama vede il padrone di un simpatico gatto assopirsi davanti alla televisione. La tv comunque continua a rimanere accesa e il gatto percepisce una richiesta di aiuto proveniente proprio dall’elettrodomestico.  
Ci sarà infatti un attacco da parte delle forze del male e toccherà proprio al nostro felino bloccare la minaccia, in una sorta di trip onirico che vi farà attraversare vari piani della coscienza.

Dovremo quindi viaggiare di mondo in mondo, ognuno dei quali rappresenta un livello differente e fronteggiare quindi Satana e le sue armate tra cui figureranno anche tantissimi felini. Al nostro fianco potremo trovare alleati molto improbabili che vanno da un maestro di arti marziali, a un delfino fino ad arrivare al Nazzareno.

Il gameplay ci vede dover portare l’avatar del nostro gatto da un punto a un altro superando semplicemente tutta una serie di ostacoli che si pareranno sulla nostra strada.

I livelli sono circa cinquanta e non saranno una passeggiata dato che il nostro gatto potrà passare solo attraverso una serie di mattonelle colorate. Morire quindi è molto semplice, sbagliando il percorso in maniera improvvisa. A schermo poi avremo tantissimi elementi che si muoveranno e da cui si capirà molto poco dato che sarà tutto con luci stroboscopiche e da discoteca.

I mondi in totale sono cinque, più alcuni livelli iniziali che serviranno quasi da tutorial e vari boss di fine livello da affrontare come il terribile chihuahua a tre teste. I livelli ci verranno proposti in maniera procedurale e quindi non sempre ci ritroveremo ad affrontare la stessa sequenza nelle varie partite.

Il comparto tecnico rispetta lo spirito del gioco, soprattutto a livello sonoro con atmosfere di massima realmente psichedeliche.

Molto sui generis e quindi da provare.

**Voto: 7**
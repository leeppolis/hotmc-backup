---
layout: rubriche
category: Rubriche
banner: "/assets/uploads/import.rubriche/playboy-carti.jpg"
title: "Eventi & Concerti: 2 marzo – 19 luglio"
excerpt: "Bentornati, dopo una pausa più lunga del solito, alla nostra consueta rubrica che segnala i migliori concerti sparsi per la penisola e non solo. Proprio per questo siamo ancora più carichi di novità, quindi non perdiamo tempo e passiamo a elencarvi tutto ciò che non potete perdervi da qui a qualche mese. Si ricomincia con [&hellip"
quote: ""
description: "Bentornati, dopo una pausa più lunga del solito, alla nostra consueta rubrica che segnala i migliori concerti sparsi per la penisola e non solo. Proprio per questo siamo ancora più carichi di novità, quindi non perdiamo tempo e passiamo a elencarvi tutto ciò che non potete perdervi da qui a qualche mese. Si ricomincia con [&hellip"
keywords: ""
date: 2018-03-02T00:00:00.000+01:00
author: "Marta Blumi Tripodi"
cover: "/assets/uploads/import.rubriche/playboy-carti.jpg"
pagination:
  enabled: true

---

Bentornati, dopo una pausa più lunga del solito, alla nostra consueta rubrica che segnala i migliori concerti sparsi per la penisola e non solo. Proprio per questo siamo ancora più carichi di novità, quindi non perdiamo tempo e passiamo a elencarvi tutto ciò che non potete perdervi da qui a qualche mese.

Si ricomincia con stasera, venerdì 2 marzo: oltre alla neve, su Milano è prevista una bufera di R’n’B con venature di jazz grazie al concerto di **Bilal**. Info [**qui**](https://www.facebook.com/events/1913238732019454/).

Il 7 marzo gli amanti della slam poetry, del jazz, del soul e del rap saranno ben felici di deliziarsi della presenza della poetessa americana **Akua Naru**, che sarà sul palco del Cox 18 di Milano per portare in scena il suo nuovo album The Blackest Joy. Info [**qui**](https://www.facebook.com/events/1987950528160061/).

Il 9 marzo un evento tutto al femminile, capitanato dalla crew Fly Girls: la nona edizione di **Ladies First**, jam che riunisce tutto il meglio dell’mcing, del djing, del writing e del b-boying in rosa. Info [**qui**](https://www.facebook.com/events/146887105982101/).

Ottime notizie anche per gli amici di Torino e dintorni: lo storico **Sottodiciotto Film Festival** quest’anno ha uno speciale focus sul cinema hip hop e dintorni, con una lunga rassegna di eventi, mostre e proiezioni speciali. Noi di Hotmc ci saremo, quindi ve ne parlaremo più diffusamente non appena il programma dettagliato verrà diffuso: per ora vi basti sapere che l’anticipazione della kermesse è prevista per il 9 marzo, con un dj set di [**Donald D**](https://www.facebook.com/events/191863371548626/) (info [**qui**](https://www.facebook.com/events/191863371548626/)) e dal 14 marzo al 28 aprile un’esposizione delle bellissime foto di **Martha Cooper**, che ha immortalato le origini della scena hip hop newyorkese (info [**qui**](http://camera.to/mostre/martha-cooper-the-street/)). Per restare aggiornati sugli eventi del festival, che si svolgerà dal 16 al 23 marzo, clic [**qui**](https://www.facebook.com/sottodiciotto/).

L’11 marzo sbarca in Italia, e più precisamente a Milano, **Playboy Carti**. Data la grande richiesta di biglietti, l’evento è stato spostato in una location più grande, al Fabrique: tutte le info [**qui**](http://www.barleyarts.com/evento/playboi-carti-segrate-mi/). Ci saremo anche noi di Hotmc, quindi stay tuned per nuovi aggiornamenti.

Torniamo a qualche bella notizia per gli amanti del soul e del jazz: il raffinatissimo **Omar** – magari non lo conoscete, ma è il classico cantante preferito del vostro cantante preferito, tipo di Erykah Badu, per intenderci – è in arrivo in Italia con due date. Nello specifico, sarà il 15 marzo a [**Firenze**](https://www.facebook.com/events/1682129128476819/) e il 17 a [**Milano**](https://www.facebook.com/events/166832137455209/). Il consiglio è di non perderselo. (_Continua dopo la foto_)

Non ancora annunciate, ma già sicure, due date italiane dei **Camp-Lo**, il 24 e 25 marzo: più info non appena disponibili.

E sabato 24 marzo arriva a Milano anche **Onra**, straordinario beatmaker e producer di Detroit, in compagnia del collega **Tall Black Guy**. Se non lo conoscete, non c’è migliore occasione che conoscerlo dal vivo: info [**qui**](https://www.facebook.com/events/265588293979570/).

Dal 29 al 31 marzo, torna una grande certezza: l’**Under Festival** di Ravenna. Ve ne abbiamo già parlato e ve ne parleremo ancora, tutte le info [**qui**](https://hotmc.com/under-fest-5-a-ravenna-tornano-le-eccellenze-del-rap-italiano/).

Il 30 marzo, i leggendari **Pharcyde** suoneranno a Milano! E per un’occasione da non perdere: si tratta infatti delle celebrazioni del 25esimo anniversario del seminale album _Bizarre Ride II the Pharcyde_, che verrà suonato nella sua interezza. Una chicca per tutti gli amanti della west coast anni ’90, insomma: dettagli [**qui**](https://www.facebook.com/events/527493190963089/).

Sempre in calendario anche le due date italiane del rapper irlandese (ma trapiantato in Georgia) **Rejjie Snow**, uno dei nomi più quotati del momento a livello di hype: sarà il 4 aprile a Bologna e il 5 a [**Milano**](https://www.facebook.com/events/1483825198332546/?acontext=%7B%22source%22%3A5%2C%22page%5Fid%5Fsource%22%3A43041623120%2C%22action%5Fhistory%22%3A[%7B%22surface%22%3A%22page%22%2C%22mechanism%22%3A%22main%5Flist%22%2C%22extra%5Fdata%22%3A%22%7B%5C%22page%5Fid%5C%22%3A43041623120%2C%5C%22tour%5Fid%5C%22%3Anull%7D%22%7D]%2C%22has%5Fsource%22%3Atrue%7D).

Ad aprile arriva dalle nostre parti anche **Lord Finesse**, direttamente dai D.I.T.C., per due date: il 6 a [**Milano**](https://www.facebook.com/events/1013309992151399/) e l’8 a [**Bologna**](https://www.facebook.com/events/149708308985085/).

Il 14 aprile è il turno di **Afu-Ra** e **Jeru the Damaja** a L’Aquila, insieme per una serata imperdibile! Info [**qui**](https://www.facebook.com/events/136649066983772/).

Annunciata anche la primissima data italiana di **NF**, il 23 aprile a Milano! I biglietti sono già in vendita e potete acquistarli [**qui**](https://www.livenation.it/show/1070761/nf-perception-world-tour/milano/2018-04-23/it).

Passiamo poi a **Macklemore**: come sapete se avete cercato di accaparrarvi i biglietti della sua doppia data a Milano (il 21 e 22 aprile), i posti disponibili sono andati esauriti in pochi minuti. Rallegratevi, però, perché è notizia di pochi minuti fa che l’artista ha aggiunto anche una data estiva, il 3 luglio a Roma. I biglietti saranno disponibili in prevendita da lunedì 4 dicembre alle ore 11.00: tenete d’occhio [**questo link**](http://www.ticketone.it/macklemore-biglietti.html?affiliate=ITT&doc=artistPages/tickets&fun=artist&action=tickets&kuid=481462).

l’11 maggio è stata annunciata l’imperdibile tranche italiana del tour di **Sam Smith**: più precisamente, l’11 maggio a Milano e il 12 a Verona. Tutti i dettagli [**qui**](http://www.vivoconcerti.com/artisti/sam-smith).

Il 16 maggio, invece, arriva a Milano uno dei jazzisti in assoluto più amati dai rapper di ieri e di oggi, **Kamasi Washington**. Il suo straordinario show sarà l’anteprima primaverile del tradizionale Linecheck Festival: più info [**qui**](https://www.facebook.com/events/1987950528160061/).

Il 17 maggio arriva in Italia, a Milano, anche **G-Eazy**, uno dei perfetti anelli di congiunzione tra rap e pop: tutte le info [**qui**](https://www.livenation.it/artist/g-eazy-tickets).

Annunciato anche il primo cartellone del sempre ottimo **Locus Festival**: il 7 luglio sono in arrivo a Locorotondo **R+R = NOW**, ovvero il supergruppo di **Robert Glasper, Terrace Martin, Christian Scott, Atunde Adjua, Derrick Hodge, Justin Tyson e Taylor McFerrin**; info [**qui**](https://www.locusfestival.it/site/?p=3082).

E sempre il 7 luglio, uno dei tasti più dolenti della nostra rubrica (almeno, per chi non si è accaparrato i biglietti): il primo e unico concerto italiano di **Eminem**, a Milano. Le prevendite sono andate del tutto esaurite in poche ore e dalla regia ci comunicano che non verranno riaperte, perché gli oltre 70.000 posti disponibili si sono letteralmente polverizzati. Il nostro consiglio, se vi siete persi i biglietti, è NON rivolgervi a circuiti di secondary ticketing ma di guardare i post sull’[**evento ufficiale di Indipendente Concerti**](https://www.facebook.com/events/1582246268549307/), perché parecchie persone stanno già vendendo i propri biglietti in quanto impossibilitati ad andare. Eviterete di ricomprarli a prezzi folli e farete un favore a chi a malincuore deve rinunciare ad essere presente. (_Continua dopo la foto_)

L’8 luglio il supergruppo formato da parte dei Public Enemy, parte dei Cypress Hill e parte dei Rage Against the Machine, ovvero i **Prophets of Rage**, arriva a Milano: info [**qui**](http://milanosummerfestival.it/portfolio/prophets-of-rage/).

Il 10 luglio, uno dei nomi più caldi dell’R’n’B americano arriva a Milano: **Khalid**. Ha solo diciannove anni ma ha già collaborato con i più grandi, da Kendrick Lamar in giù, perciò vale davvero la pena vederlo sul palco: info [**qui**](http://www.ticketone.it/tickets.html?affiliate=IGA&doc=artistPages/tickets&fun=artist&action=tickets&includeOnlybookable=true&kuid=550158&xtor=SEC-303030332-GOO-[Khalid%5F-%5FSOLO]-[251809274862]-S-[%2Bkhalid]&gclid=Cj0KCQiAieTUBRCaARIsAHeLDCSa8VZ96Uge3O4V3YCl9jcKl1kdfYnAZ63V8BrHbDfuvrPNetbzwwYaAvBHEALw%5FwcB).

Altra grandissima novità è l’arrivo dei **Gorillaz**, per la prima volta in Italia. Suoneranno nell’ambito del Lucca Summer Festival il 12 luglio, e la prevendita è disponibile: [**questo** ](http://www.ticketone.it/biglietti.html?affiliate=ITT&doc=artistPages/overview&fun=artist&action=overview&kuid=460208&x10=1&x11=gorillaz)è il link per tentare la sorte.

Last but not least, per chi non disdegna l’elettronica: annunciati anche **MGMT + Justice** il 17 luglio a Milano (prevendite [**qui**](http://www.ticketone.it/justice-mgmt-biglietti-milano.html?affiliate=ITT&doc=artistPages/tickets&fun=artist&action=tickets&key=2093816$10401512)) e i **Chemical Brothers** a Roma il 19 luglio (prevendite [**qui**](http://www.ticketone.it/the-chemical-brothers-biglietti.html?affiliate=IGA&doc=artistPages%2Ftickets&fun=artist&action=tickets&erid=2088585&kuid=487675)).

Vi lasciamo con una nota di speranza: si dice in giro (e sottolineiamo si dice in giro) che ci sia una trattativa in corso per una data di **Beyoncé + Jay-Z** allo stadio di San Siro a Milano. Se incrociamo le dita tutti insieme, magari qualcosa succede davvero. Proviamoci.

E con questo è tutto, se abbiamo dimenticato qualcosa ci trovate [**su Facebook**](https://www.facebook.com/hotmcmag). Alla prossima!
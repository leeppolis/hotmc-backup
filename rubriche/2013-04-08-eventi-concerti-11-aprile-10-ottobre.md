---
layout: rubriche
category: Rubriche
banner: "/assets/uploads/import.rubriche/cali-agents.jpeg"
title: "Eventi & Concerti: 11 aprile – 10 ottobre"
excerpt: "Arieccoci qui, cari lettori, a raccontarvi i tanti eventi da non perdere che in questo periodo affollano l’Italia. Si parte naturalmente dall’Elita Design Week Festival di Milano, che tradizionalmente si svolge durante la settimana del design e porta in città numerosissimi eventi degni di nota. Come sempre la location è il Teatro Franco Parenti, e [&hellip"
quote: ""
description: "Arieccoci qui, cari lettori, a raccontarvi i tanti eventi da non perdere che in questo periodo affollano l’Italia. Si parte naturalmente dall’Elita Design Week Festival di Milano, che tradizionalmente si svolge durante la settimana del design e porta in città numerosissimi eventi degni di nota. Come sempre la location è il Teatro Franco Parenti, e [&hellip"
keywords: ""
date: 2013-04-08T00:00:00.000+01:00
author: "Marta Blumi Tripodi"
cover: "/assets/uploads/import.rubriche/cali-agents.jpeg"
pagination:
  enabled: true

---

Arieccoci qui, cari lettori, a raccontarvi i tanti eventi da non perdere che in questo periodo affollano l’Italia.

Si parte naturalmente dall’**Elita Design Week Festival** di Milano, che tradizionalmente si svolge durante la settimana del design e porta in città numerosissimi eventi degni di nota. Come sempre la location è il Teatro Franco Parenti, e per i fan della black music gli appuntamenti a cui non mancare sono soprattutto due. Primo: giovedì 11 aprile, il live di **Jesse Boykins III** (grande e giovanissima promessa del contemporary R&B d’oltreoceano, uno che non ha nulla da invidiare a Frank Ocean e The Weeknd, per intenderci) insieme agli **Esperanza** (formazione italianissima che ha fatto innamorare i cultori dell’elettronica di mezza Europa). Secondo: sabato 13 aprile il live di **Yasiin Bey aka Mos Def**, che per la primissima volta arriva in Italia per la gioia di tutti i fan. Ricordiamo che i biglietti sono ancora in vendita, e ricordiamo che nell’afterparty del concerto di Mos Def suonerà anche la rapper britannica **Shystie** (tutte le info [**qui**](https://hotmc.com/competition-mos-def-vinci-i-biglietti-per-il-concerto-di-milano/ "http://hotmc.com/competition-mos-def-vinci-i-biglietti-per-il-concerto-di-milano/")).  
L’11 e il 12 aprile, invece, arriverà in Italia la star del neo soul **Me’shell Ndegeocello**, che suonerà rispettivamente a [**Salerno**](http://www.barleyarts.com/Concerti/1/3/8244/me-shell-ndegeocello-salerno "http://www.barleyarts.com/Concerti/1/3/8244/me-shell-ndegeocello-salerno") e [**Roma**](http://www.barleyarts.com/Concerti/1/3/8243/me-shell-ndegeocello-roma "http://www.barleyarts.com/Concerti/1/3/8243/me-shell-ndegeocello-roma").

Buone notizie anche per gli amici emiliani: il 20 aprile arrivano **Tha Alkaholiks e Cali Agents** a Reggio Emilia per l’unica data italiana del Clash of the Titans Tour. Più info sulla [**pagina ufficiale**](https://www.facebook.com/pages/Turn-it-Up/271537122884903 "https://www.facebook.com/pages/Turn-it-Up/271537122884903") dell’organizzatore Turn It Up.

Il 18 maggio, come sapete, c’è **Beyoncé** a Milano, ma i biglietti risultano ancora esauriti (in 9 minuti, per la precisione). Se la situazione dovesse cambiare, vi informeremo tempestivamente.

Anche i **Dope D.O.D.** tornano in Italia: il 23 maggio al Bloom di Mezzago (MB), il 24 a Roncade (TV) e il 25 a Pinarella di Cervia. Per le prevendite, clic [**qui**](https://www.livenation.it/artist/dope-d-o-d--tickets "http://www.livenation.it/artist/dope-d-o-d--tickets").

Per gli amanti dell’R&B sperimentale, da non perdere il concerto di **How To Dress Well**: il 26 maggio a Lido Adriano (RA), il 27 a Roma e il 28 a Milano. Per i biglietti, [**questo**](https://www.livenation.it/event/394488/how-to-dress-well-tickets "http://www.livenation.it/event/394488/how-to-dress-well-tickets") è il link.

Il 7,8 e 9 giugno sono date da evidenziare sul calendario: torna al Magnolia di Segrate (MI) il **Mi Ami**, ovvero il principale e più interessante festival di musica italiana in circolazione organizzato dai nostri numi tutelari di **Rockit**, anche quest’anno con una grassa sezione dedicata al rap. Vi terremo aggiornati sulla line-up non appena disponibile.

Il 19 giugno, invece, è il turno di **Alicia Keys** a Torino; ricordiamo che il concerto sarà aperto da **Miguel**, quindi in sostanza si tratta di prendere due piccioni con una fava. Le [**prevendite**](http://www.ticketone.it/tickets.html?affiliate=IGA&doc=erdetaila&fun=erdetail&erid=883956&includeOnlybookable=true&gclid=CNr73bXi3bQCFUdZ3godKDAAag "http://www.ticketone.it/tickets.html?affiliate=IGA&doc=erdetaila&fun=erdetail&erid=883956&includeOnlybookable=true&gclid=CNr73bXi3bQCFUdZ3godKDAAag") sono ancora aperte.

Vi segnaliamo un interessante festival reggae nel ferrarese, a Gambulaga, in un agriturismo immerso nel verde tra due deliziosi laghi: lo **Zion Station Festival** ha una line-up solida e molti eventi collaterali, che potete scoprire [**su Facebook**](https://www.facebook.com/events/516017575108986/?ref=14 "https://www.facebook.com/events/516017575108986/?ref=14").

Il 9 luglio c’è **John Legend** all’Ippodromo di Milano: più info [**su Facebook**](https://www.facebook.com/events/549875851703386/  "https://www.facebook.com/events/549875851703386/ "). Per gli amici del centro Italia, inoltre, siamo lieti di annunciare che ha aggiunto anche una data a Perugia, in occasione di Umbria Jazz, l’8 luglio.

Il 12 luglio, invece, **Robert Glasper** sarà parte del fittissimo cast di **Umbria Jazz**. La data è confermata dall’artista ma non è ancora parte della line up ufficiale (speriamo lo sia presto): nel frattempo potete consolarvi [**acquistando i biglietti**](http://www.umbriajazz.com/pagine/umbria-jazz-13 "http://www.umbriajazz.com/pagine/umbria-jazz-13") per i tanti altri eventi del festival, tra cui John Legend di cui sopra, il duetto tra **Herbie Hancock e Chick Corea**, **Gilberto Gil**, **Wynton Marsalis**, **Sonny Rollins** e via dicendo.

Il 13 luglio all’Ippodromo di Milano, uno degli eventi dell’anno: il **Wu-Tang Clan** al gran completo sbarcherà in città per il suo tour del ventennale. Ricordiamo che non sono ancora stati annunciati gli artisti collaterali al concerto, che promettono di essere altrettanto esplosivi: restate sintonizzati per ulteriori informazioni! I biglietti, nel frattempo, si acquistano [**da qui**](http://www.ticketone.it/tickets.html?affiliate=IGA&doc=erdetaila&fun=erdetail&erid=947510&includeOnlybookable=true&gclid=CJWovrnturYCFUWS3godZx8AAA "http://www.ticketone.it/tickets.html?affiliate=IGA&doc=erdetaila&fun=erdetail&erid=947510&includeOnlybookable=true&gclid=CJWovrnturYCFUWS3godZx8AAA").

Last but not least, ricordiamo ai più pop che il 10 ottobre **Bruno Mars** arriverà a Milano. Prevendite [**qui**](http://www.ticketone.it/bruno-mars-biglietti.html?affiliate=ITT&doc=artistPages/tickets&fun=artist&action=tickets&kuid=458558 "http://www.ticketone.it/bruno-mars-biglietti.html?affiliate=ITT&doc=artistPages/tickets&fun=artist&action=tickets&kuid=458558").

Nel darvi appuntamento a settimana prossima (e nel ricordarvi che potete segnalarci [**tramite Facebook**](https://www.facebook.com/pages/Hotmccom/263605365068 "https://www.facebook.com/pages/Hotmccom/263605365068") gli eventi che ci siamo persi) ne approfittiamo per dirvi che anche **Alchemist** e **Sisqo** sono in arrivo in Italia e che le date saranno annunciate a brevissimo. Alla prossima!
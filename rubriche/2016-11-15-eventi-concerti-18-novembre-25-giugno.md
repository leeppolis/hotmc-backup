---
layout: rubriche
category: Rubriche
banner: "/assets/uploads/import.rubriche/a5505prophets-of-rage.jpg"
title: "Eventi & Concerti: 18 novembre – 25 giugno"
excerpt: "Bentornati a una nuova puntata della nostra rubrica Eventi & Concerti. Una puntata quasi estiva, perché cominciano finalmente a filtrare anche le informazioni per i primi concertoni estivi da non perdere per i fan della musica black! Ma torniamo per un attimo a novembre, per la precisione al 18 novembre, data in cui inizierà il [&hellip"
quote: ""
description: "Bentornati a una nuova puntata della nostra rubrica Eventi & Concerti. Una puntata quasi estiva, perché cominciano finalmente a filtrare anche le informazioni per i primi concertoni estivi da non perdere per i fan della musica black! Ma torniamo per un attimo a novembre, per la precisione al 18 novembre, data in cui inizierà il [&hellip"
keywords: ""
date: 2016-11-15T00:00:00.000+01:00
author: "Marta Blumi Tripodi"
cover: "/assets/uploads/import.rubriche/a5505prophets-of-rage.jpg"
pagination:
  enabled: true

---

Bentornati a una nuova puntata della nostra rubrica Eventi & Concerti. Una puntata quasi estiva, perché cominciano finalmente a filtrare anche le informazioni per i primi concertoni estivi da non perdere per i fan della musica black!

Ma torniamo per un attimo a novembre, per la precisione al 18 novembre, data in cui inizierà il tour italiano di **A-F-R-O e Marco Polo**. Per ora si compone di due date, quella appunto del [**18 al Biko di Milano**](https://www.facebook.com/events/717284515095810/) e quella del [**27 all’Affekt di Frosinone**](https://www.facebook.com/events/184610051979305/). Noi, però, vi invitiamo caldamente ad andare a quella di [**Lugano del 3 dicembre**](https://www.facebook.com/events/180019462403326/), anche perché vi stiamo regalando i biglietti (per provare a vincerli, clic [**qui**](https://hotmc.com/competition-a-f-r-o-e-marco-polo-1-vinci-una-coppia-di-biglietti-per-il-concerto-di-lugano/)).

**Annullate, invece, le date italiane di Mick Jenkins** per problemi familiari che lo costringono a rientrare in anticipo negli Stati Uniti: nello specifico si tratta di quelle del 19 novembre a Roma e del 20 a Milano. Per il rimborso biglietti, rivolgetevi alla prevendita dove li avete acquistati.

Il 24 novembre graditissimo ritorno per **Talib Kweli**, che stavolta suonerà a Torino. Chi ha avuto la fortuna di vederlo dal vivo ne dice meraviglie, perciò non perdetevelo: dettagli [**qui**](https://www.facebook.com/events/1719751908352652/).

Il 25 novembre sarà un’altra ottima giornata per gli amanti dell’R&B contemporaneo: in arrivo a Milano una degli act più interessanti, **Fatima**, accompagnata dalla **Eglo Live Band**: info disponibili [**qui**](https://www.facebook.com/events/1144285398995733/).

Il 7 dicembre è stata annunciata una data milanese di **Black Milk + Nat Turner Band**: dettagli [**qui**](https://www.facebook.com/events/210076736069182/).

La grande novità della settimana, naturalmente, è l’incredibile cartellone del **Jazz Re:Found**, festival che pianterà le tende a Torino dal 7 all’11 dicembre e la cui line-up è capitanata nientepopodimeno che dai **De La Soul** e da **Grandmaster Flash**: da non perdere in nessun caso! Tutti i dettagli sulla [**pagina apposita**](https://www.facebook.com/Jazzrefound/?fref=ts).

E per gli amici svizzeri o limitrofi, segnaliamo che il 7 dicembre ci sarà anche **Fatman Scoop** a Bellinzona: info [**qui**](https://www.facebook.com/events/1639376569693089/).

Da inizio dicembre scavalliamo direttamente all’interno dell’anno nuovo per parlare del tour italiano di **Macy Gray**, che consiste in quattro date a marzo: l’11 a Roma, il 12 a Padova, il 14 a Firenze e il 29 a Milano. Prevendite già aperte [**qui**](http://www.vivoconcerti.com/artisti/macy-gray).

Il 21 marzo arriva in Italia anche **Sampha**, grandissima promessa del contemporary R’n’B inglese (ha già lavorato con Kanye West e Solange Knowles, tanto per intenderci). Il consiglio è quello di esserci, e [**qui**](https://www.facebook.com/events/1267198993332418/) trovate tutte le info.

E passiamo alle date estive: si comincia dal 12 e 15 giugno con il tour italiano di **Bruno Mars**, che farà tappa rispettivamente a Bologna e Milano. Le prevendite saranno aperte da lunedì 21 novembre (e si spera che, dopo tutti gli scandali sul secondary ticketing dell’ultimo periodo, stavolta siano davvero accessibili a tutti…). Potete acquistare [**qui**](http://www.ticketone.it/bruno-mars.html?doc=artistPages/overview&fun=artist&action=overview&kuid=458558).

Si prosegue il 25 giugno con **Firenze Rocks**, una due giorni all’insegna delle chitarre dove però suoneranno anche i molto più rappusi **Prophets of Rage** (ovvero il supergruppo formato da membri di **Public Enemy**, **Cypress Hill** e **Rage Against the Machine**); la stessa sera, sul palco ci saranno anche i **System of a Down**. Difficile perderselo: dettagli [**qui**](https://www.facebook.com/firenzerocks/).

E con questo per ora è più o meno tutto, se ci siamo persi qualcosa c’è [**Facebook**](https://www.facebook.com/hotmcmag). A settimana prossima!
---
layout: rubriche
category: Rubriche
banner: "/assets/uploads/import.rubriche/jot.png"
title: "Jotun Valhalla Edition Ps4"
excerpt: "Thunder Lotus Games ha dato vita a questo action gdr tutto ambientato nelle tradizioni scandinave. Il gioco ha riscosso grande successo su pc e adesso arriva su Playstation 4 in questa nuovissima Valhalla Edition. Il titolo riporta alla memoria le atmosfere del vecchio Shadow of the Colossus, in cui un minuscolo personaggio deve fronteggiare degli [&hellip"
quote: ""
description: "Thunder Lotus Games ha dato vita a questo action gdr tutto ambientato nelle tradizioni scandinave. Il gioco ha riscosso grande successo su pc e adesso arriva su Playstation 4 in questa nuovissima Valhalla Edition. Il titolo riporta alla memoria le atmosfere del vecchio Shadow of the Colossus, in cui un minuscolo personaggio deve fronteggiare degli [&hellip"
keywords: ""
date: 2016-10-09T00:00:00.000+01:00
author: "Game Master"
cover: "/assets/uploads/import.rubriche/jot.png"
pagination:
  enabled: true

---

  
Thunder Lotus Games ha dato vita a questo action gdr tutto ambientato nelle tradizioni scandinave. Il gioco ha riscosso grande successo su pc e adesso arriva su Playstation 4 in questa nuovissima Valhalla Edition.

Il titolo riporta alla memoria le atmosfere del vecchio Shadow of the Colossus, in cui un minuscolo personaggio deve fronteggiare degli immensi colossi che devono essere distrutti.

Nel gioco vestiremo i panni di Thora, una bambina che purtroppo muore in un tragico naufragio e che quindi si ritrova nel Valhalla, ossia l’oltretomba dei vichinghi.

Ogni livello è basato su un luogo mitologico come ad esempio l’albero Yiggrasil e ci verranno proposti degli enigmi basati sulla mitologia norrena e tutti narrati in lingua norrena.

Saremo armati di una ascia e potremo utilizzare un attacco forte e uno più debole. Potremo anche utilizzare una capriola così come dei poteri che otterremo pregando ai vari altari degli dei che ce li conferiranno.

Dal punto di vista tecnico il gioco graficamente è un vero e proprio spettacolo. I personaggi sono disegnati interamente a mano. Anche il comparto sonoro è ottimo, con musiche sempre ispirate e un doppiaggio in lingua scandinava che ci fa immergere completamente nell’avventura.

Un viaggio avventuroso che vi rapirà fin dalle prime battute.

Voto: 8.5
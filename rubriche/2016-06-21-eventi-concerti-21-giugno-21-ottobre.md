---
layout: rubriche
category: Rubriche
banner: "/assets/uploads/import.rubriche/alchemist.jpg"
title: "Eventi & Concerti: 21 giugno – 21 ottobre"
excerpt: "Il primo giorno d’estate è un ottimo giorno per pianificare le proprie serate e i propri impegni. Ricominciamo con la carrellata! Innanzitutto vi ricordiamo che fino al 4 luglio c’è un’occasione imperdibile per gli amanti del writing: a Milano inaugura una mostra personale di Fab 5 Freddy, una vera e propria leggenda della street art. Il [&hellip"
quote: ""
description: "Il primo giorno d’estate è un ottimo giorno per pianificare le proprie serate e i propri impegni. Ricominciamo con la carrellata! Innanzitutto vi ricordiamo che fino al 4 luglio c’è un’occasione imperdibile per gli amanti del writing: a Milano inaugura una mostra personale di Fab 5 Freddy, una vera e propria leggenda della street art. Il [&hellip"
keywords: ""
date: 2016-06-21T00:00:00.000+01:00
author: "Marta Blumi Tripodi"
cover: "/assets/uploads/import.rubriche/alchemist.jpg"
pagination:
  enabled: true

---

Il primo giorno d’estate è un ottimo giorno per pianificare le proprie serate e i propri impegni. Ricominciamo con la carrellata!

Innanzitutto vi ricordiamo che fino al 4 luglio c’è un’occasione imperdibile per gli amanti del writing: a Milano inaugura una mostra personale di **Fab 5 Freddy**, una vera e propria leggenda della street art. Il titolo della mostra è **Return to Burn** e le info sono disponibili **[qui](https://www.facebook.com/events/1164239230266477/)** (e[ **qui** ](https://hotmc.com/fab-5-freddy-lintervista/)la nostra intervista al diretto interessato).

Stasera, 21 giugno, arriva a Milano anche **Flume**, giovanissimo eroe dell’electro-R’n’B che dall’Australia sta conquistando il mondo: più informazioni [**qui**](https://www.facebook.com/events/547476328710854/).

Sempre stasera, 21 giugno, a Roma farà una capatina anche **Chris Brown**: non è chiaro se si tratti di uno showcase o di un live vero e proprio, ma la prima ipotesi è la più probabile. In ogni caso, info [**qui**](https://www.facebook.com/events/1213393868700659/).

Le date italiane di **Sean Paul** previste attorno al 23 giugno sono state tutte annullate, anche se pare che dovrebbero essere recuperate: potete seguire gli sviluppi della situazione **[qui](https://www.facebook.com/events/1568012920176917/)**.

In compenso, il 23 giugno a Roma si terrà il **party di chiusura di stagione di Welcome 2 the Jungle** al Brancaleone, con un ospite d’eccezione: **The Alchemist**, per un dj set esclusivo. Per tutte le info vi rimandiamo alla [**pagina ufficiale**](https://www.facebook.com/kingkongwelcome2thejungle/?fref=ts) di W2TJ.

Il 28 giugno dovrebbe sbarcare in Italia anche **General Levy**, ma i dettagli non sono ancora stati annunciati (si sa solo che sarà in Ticino: amici svizzeri, vi terremo informati!).

Il 10 luglio arrivano i **Dilated Peoples** a Roma! Ed ecco finalmente [**le informazioni complete**](https://www.facebook.com/events/1720483704882997/).

L’11 luglio tornano in Italia dei veri giganti della musica soul: **Lionel Richie e gli Earth Wind & Fire**, questi ultimi al loro primo tour senza il compianto Maurice White. Saranno in concerto insieme per due date, l’11 a Piazzola sul Brenta e il 12 al Lucca Summer festival; Lionel Richie sarà anche presente in una successiva data solista, il 14 alle Terme di Caracalla. Le prevendite sono **[già aperte](http://www.ticketone.it/tickets.html?affiliate=IGA&doc=erdetaila&fun=erdetail&erid=1582338&includeOnlybookable=true&xtor=SEC-303030332-GOO)**.

E torna in Italia anche **Pharrell Williams**, più precisamente a Milano il 12 luglio, per una super-data all’Assago Summer Arena: prevendite aperte a brevissimo e info **[qui](https://www.facebook.com/events/218761501834997/)**.

Il 12 e 13 luglio, invece, sarà la volta dei concerti italiani di **Tyler, The Creator**, prima a Milano e poi a Roma: in entrambi i casi, le prevendite sono **[già disponibili](http://www.vivoconcerti.com/artisti/tyler-the-creator)**.

Altra notizia bomba: il 13 luglio 2016 anche **Rihanna** torna in Italia, e stavolta fa le cose in grande: la location del concerto è lo stadio di San Siro a Milano. Tra l’altro, sul palco non sarà sola: la accompagneranno, tra gli altri opening act, **Big Sean** (**The Weeknd**, invece, ha dato forfait). Si è aggiunta anche una data torinese, l’11 luglio: per i biglietti di entrambe potete controllare **[qui](https://www.livenation.it/show/788444/rihanna-anti-world-tour/milano/2016-07-13/it)**.

Ed eccoci infine arrivati a **Beyoncé** aka queen Bee, che ci farà omaggio della sua presenza allo stadio di San Siro il 18 luglio: prevendite disponibili su Ticket One. Vi suggeriamo di affrettarvi ad acquistare i biglietti perché l’ultima volta che è stata a Milano sono andati esauriti in otto minuti d’orologio: in ogni caso, più info **[su Facebook](https://www.facebook.com/events/1668905290064018/)**.

Il 21 luglio, **George Clinton e i Parliament Funkadelic** ci faranno grazia della loro presenza a Umbria Jazz: i dettagli sono **[qui](http://www.umbriajazz.com/pagine/15-luglio)**.

Last but not least, un evento non strettamente hip hop ma che sicuramente potrebbe appassionare molte hip hop heads: i **Chemical Brothers** suoneranno a Milano il 22 luglio, e le prevendite sono **[già aperte](http://www.ticketone.it/the-chemical-brothers-biglietti.html?affiliate=ITT&doc=artistPages/tickets&fun=artist&action=tickets&kuid=458808)**. Aggiunta anche una seconda data il **[12 agosto a Pescara](http://www.circolomagnolia.it/evento/3226/B-REAL-of-CYPRESS-HILL-DEMRICK-RODIGAN-and-more)**!

Si prosegue col tradizionale appuntamento con il **Locus Festival**, di stanza come sempre a Locorotondo, che quest’anno fa faville: il primo nome annunciato è **dj Premier, e non sarà da solo, bensì accompagnato dalla The Badder Band**: un’esperienza unica e irripetibile di cui vi avevamo già parlato **[qui](https://hotmc.com/dj-premier-e-in-tour-con-una-band-ecco-il-video-della-loro-performance/)** e che vi suggeriamo di non perdervi per nulla al mondo, la data da segnare è il 23 luglio. Il secondo nome annunciato, invece, è **Kamasi Washington**, giovanissima leggenda del jazz nonché sassofonista preferito di Kendrick Lamar, e suonerà il 27 agosto. Molti altri nomi sono ancora da annunciare (già confermati anche **Snarky Puppy** e **Andreya Triana**): tenete d’occhio**[ questo link](http://www.locusfestival.it/)**.

**Dj Premier** suonerà anche a Milano, sempre con la **Badder Band**, il 21 luglio al Circolo Magnolia: da non perdere! Info su [**Facebook**](https://www.facebook.com/events/1767296840166808/).

Annunciate anche le date estive degli **Onyx**, tra cui una ad Acquaviva delle Fonti, in provincia di Bari, il 5 agosto (dettagli [**qui**](https://www.facebook.com/events/239819466383349/)). Si vocifera che non sarà l’unica, vi terremo aggiornati.

Dall’11 al 13 agosto torna anche il tradizionale appuntamento con il **Gusto Dopa al Sole**: annunciati tra gli ospiti **Sean Paul, Alborosie, gli immancabili Sud Sound System e dj Gruff, e perfino David Guetta**. Prevendite [**qui**](http://www.bookingshow.it/).

E il 17 agosto apre i battenti anche l’ormai stranoto **Hip Hop Kemp**: la line-up definitiva è stata finalmente divulgata e comprende nomi come **Method Man & Redman, un tributo all-star del Bootcamp Click a Sean Price, un super show di Anderson.Paak** e molto altro ancora: difficilmente poteva esserci un piatto più ricco. Per info, vi rimandiamo al [**sito italiano dell’evento**](http://it.hiphopkemp.cz/).

E sempre **Kamasi Washington** sarà protagonista di altre due date italiane, il 25 agosto a Milano e il 26 a Galzignano Terme (Padova): tutti i dettagli sono **[qui](http://www.radarconcerti.com/)**.

Il 5 settembre torna a Milano l’imperdibile **Damian Marley**: tutte le info [**qui**](https://www.facebook.com/events/1675587356042699/).

Il 9 settembre, invece, torna in Italia **50 Cent**, nell’ambito del The Box Music Festival di Monza: per ora si tratta del primo nome annunciato, perciò potrebbero esserci ulteriori novità a breve. Le (poche) info per ora disponibili sono su [**Facebook**](https://www.facebook.com/events/1005890956169275/).

Per finire, un evento decisamente autunnale: ad ottobre tornerà in Italia il prodigio del contemporary R’n’B **JMSN**, più precisamente il 20 a Roma e il 21 a Milano. Dettagli [**qui**](http://www.radarconcerti.com/jmsn-nuovo-album-e-due-date-in-italia-ad-ottobre/).

E questo è tutto per ora, se ci siamo persi qualcosa segnalatecelo **[su Facebook](https://www.facebook.com/hotmcmag/)**!
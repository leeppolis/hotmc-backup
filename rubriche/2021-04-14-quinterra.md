---
layout: rubriche
category: Rubriche
banner: "/assets/uploads/import.rubriche/quinterra1.jpg"
title: "Quinterra"
excerpt: "Quinterra ci porta direttamente su Faeria nei panni di un esploratore con una nave e un manipolo di fidi eroi per sopravvivere in queste lande magiche. Un gioco ben strutturato e dall’alto tasso di sfida con una storia raccontata in maniera convincente. Il gioco come già detto è abbastanza impegnativo e quindi dovremo prima di [&hellip"
quote: ""
description: "Quinterra ci porta direttamente su Faeria nei panni di un esploratore con una nave e un manipolo di fidi eroi per sopravvivere in queste lande magiche. Un gioco ben strutturato e dall’alto tasso di sfida con una storia raccontata in maniera convincente. Il gioco come già detto è abbastanza impegnativo e quindi dovremo prima di [&hellip"
keywords: ""
date: 2021-04-14T00:00:00.000+01:00
author: "Game Master"
cover: "/assets/uploads/import.rubriche/quinterra1.jpg"
pagination:
  enabled: true

---

Quinterra ci porta direttamente su Faeria nei panni di un esploratore con una nave e un manipolo di fidi eroi per sopravvivere in queste lande magiche.

Un gioco ben strutturato e dall’alto tasso di sfida con una storia raccontata in maniera convincente.

Il gioco come già detto è abbastanza impegnativo e quindi dovremo prima di avventurarci in una nuova expedition provare a prendere confidenza con il gioco tramite il tutorial.

Successivamente potremo scegliere la nostra classe di appartenenza tra Lycans, Imps, Crystalians e Ethereals con una storia, una mappa e naturalmente le sue caratteristiche. Cominceremo nel deposito di Cache ossia un deposito di cristalli che ci permetterà di approvvigionarci prima di una missione.

Potremo quindi scegliere una direzione e ogni scelta avrà un peso su quelle successive dato che non potremo mai tornare indietro. Ogni regione ci porterà a intraprendere alcune missioni che se portate a termine potranno essere ben ricompensate.

I combattimenti si svolgono attraverso l’utilizzo di mana e di combat points e dovremo considerare la griglia di combattimento con varie zone che influenzeranno appunto lo svolgimento della battaglia.

Avremo a disposizione le unità Elites e Minions con i primi che potranno essere evocati sul campo tramite il costo del mana e sono dodtati di caratteristiche come attacco, difesa e poteri magici. I minions invece sono le strutture di supporto e dovremo sempre gestire al meglio entrambe le cose in termini di posizionamento sulla griglia della mappa.

Il tutto ricorda un po’ per chi ha dimestichezza quanto si vede in Magic o ancora in Hearthstone e anche se il gioco non è un card game ma un roguelike strategico alcune dinamiche di tattica sono le medesime.

Una volta che avremo fatto i nostri movimenti e i nostri attacchi il turno naturalmente terminerà.

Vinte queste battaglie avremo le agognate ricompense in termini di oro e punti esperienza. Dovremo sempre considerare anche la barra gialla vicino a quella dell’oro ossia quella del morale che diminuirà e ci darà dei malus nel caso in cui perderemo troppe sfide di fila.

Il grado di sfida è molto elevato dato che i vari boss verranno creati sulla mappa in maniera procedurale.

Un ottimo gioco che vi impegnerà per parecchie ore.

**Voto: 8.5**
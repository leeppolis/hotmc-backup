---
layout: rubriche
category: Rubriche
banner: "/assets/uploads/import.rubriche/PeteRock_480_500_cropp.jpg"
title: "Eventi & Concerti: 2 settembre – 2 dicembre"
excerpt: "L’autunno è alle porte, ma non disperate: non per questo i concerti diminuiscono di volume o intensità. Anzi, sono in arrivo un paio di novità che non vi faranno assolutamente rimpiangere l’estate! El-P e Killer Mike aka Run The Jewels saranno in Italia a giorni: il 2 settembre a Milano e il 3 a Bologna. Le info del concerto [&hellip"
quote: ""
description: "L’autunno è alle porte, ma non disperate: non per questo i concerti diminuiscono di volume o intensità. Anzi, sono in arrivo un paio di novità che non vi faranno assolutamente rimpiangere l’estate! El-P e Killer Mike aka Run The Jewels saranno in Italia a giorni: il 2 settembre a Milano e il 3 a Bologna. Le info del concerto [&hellip"
keywords: ""
date: 2015-09-01T00:00:00.000+01:00
author: "Marta Blumi Tripodi"
cover: "/assets/uploads/import.rubriche/PeteRock_480_500_cropp.jpg"
pagination:
  enabled: true

---

[](https://hotmc.com/wp-content/uploads/2014/04/PeteRock%5F480%5F500%5Fcropp.jpg)

L’autunno è alle porte, ma non disperate: non per questo i concerti diminuiscono di volume o intensità. Anzi, sono in arrivo un paio di novità che non vi faranno assolutamente rimpiangere l’estate!

El-P e Killer Mike aka **Run The Jewels** saranno in Italia a giorni: il 2 settembre a Milano e il 3 a Bologna. Le info del concerto sono [**qui**](http://www.radarconcerti.com/ "http://www.radarconcerti.com/"), e le prevendite sono ancora aperte, perciò non avete scuse per non esserci!

Il 5 settembre, **Pete Rock** sgancia bombe atomiche su Roma con un live + dj set anni ’90 che promette davvero molto bene. Fossimo in voi, ci terremmo liberi. I dettagli li trovate su [**Facebook**](https://www.facebook.com/events/901914149889634/ "https://www.facebook.com/events/901914149889634/").

Sempre sabato 5 settembre, a Reggio Emilia, il Boombox Festival arriva al suo apice con il dj set di **dj Premier**, ma non perdetevi anche il resto: dal 4 al 6 settembre, infatti, una lunghissima carrellata di ospiti italiani e non (da Unlimited Struggle a Rancore e dj Myke, da La Kattiveria a Claver Gold) si alterneranno sul palco. Tutte le info [**qui**](https://www.facebook.com/events/1605818892993803/ "https://www.facebook.com/events/1605818892993803/").

Da inizio settembre saltiamo direttamente a fine ottobre, perché sono state annunciate due nuove date italiane dei **Mobb Deep**, il 22 e il 23 ottobre. Siamo sempre in attesa dei dettagli, ma contiamo di poterveli dare a brevissimo.

Sempre il 23 ottobre è stato appena annunciato un evento bomba a Bologna: **Jedi Mind Trix + Non Phixion** sullo stesso palco! La resa live di entrambi i gruppi è letteralmente leggendaria, quindi vi consigliamo caldamente di non mancare. Tutte le informazioni le trovate su [**Facebook**](https://www.facebook.com/events/1588408181420292/?action%5Fhistory=null "https://www.facebook.com/events/1588408181420292/?action_history=null").

Il 31 ottobre e l’1 novembre torna in Italia anche **Kid Ink**: per la prima data non abbiamo ancora dettagli, mentre riguardo alla seconda si sa per certo che sarà a Milano (i dettagli li potete trovare [**qui**](http://www.barleyarts.com/evento/kid-ink-milano/ "http://www.barleyarts.com/evento/kid-ink-milano/")).

Gradito ritorno anche per **Esperanza Spalding**, che sarà in tour dalle nostre parti a novembre: più precisamente, il 9 a Como e il 10 a Padova. Tutte le info, nonché le prevendite, a [**questo link**](http://www.dalessandroegalli.com/events/360/esperanza-spalding "http://www.dalessandroegalli.com/events/360/esperanza-spalding").

E infine, una novità di questi giorni: **The-Internet**, il visionario collettivo hip hop/contemporary R’n’B legato agli Odd Future, arriva in Italia con un mini tour di tre date. Più precisamente, il 2 dicembre a Milano, il 3 a Roma e il 4 a Bologna. Le info le trovate tutte [**qui**](http://www.comcerto.it/7227/7227 "http://www.comcerto.it/7227/7227").

E con questo è tutto: come sempre, se volete integrare il nostro calendario con i vostri eventi, ci trovate su [**Facebook**](https://www.facebook.com/hotmcmag "https://www.facebook.com/hotmcmag"). Alla prossima!
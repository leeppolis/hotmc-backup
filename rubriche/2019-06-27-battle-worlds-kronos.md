---
layout: rubriche
category: Rubriche
banner: "/assets/uploads/import.rubriche/kronos1-640x320.jpg"
title: "Battle Worlds: Kronos"
excerpt: "Battle Worlds Kronos  è venuto alla luce grazie a un progetto di Kickstarter e vuole riportare in auge un metodo di strategici vecchia scuola ad opera di King Art Games. Il gioco prende un’ispirazione netta da grandi classici come Advance Wars e Panzer General, con due campagne in single player che però sono consequenziali dopo [&hellip"
quote: ""
description: "Battle Worlds Kronos  è venuto alla luce grazie a un progetto di Kickstarter e vuole riportare in auge un metodo di strategici vecchia scuola ad opera di King Art Games. Il gioco prende un’ispirazione netta da grandi classici come Advance Wars e Panzer General, con due campagne in single player che però sono consequenziali dopo [&hellip"
keywords: ""
date: 2019-06-27T00:00:00.000+01:00
author: "Game Master"
cover: "/assets/uploads/import.rubriche/kronos1-640x320.jpg"
pagination:
  enabled: true

---

Battle Worlds Kronos è venuto alla luce grazie a un progetto di Kickstarter e vuole riportare in auge un metodo di strategici vecchia scuola ad opera di King Art Games.

Il gioco prende un’ispirazione netta da grandi classici come Advance Wars e Panzer General, con due campagne in single player che però sono consequenziali dopo avere superato la prima con tredici missioni in totale.

Potremo anche giocare delle sfide sempre in singolo e avere a disposizione un editor molto completo per realizzare delle mappe inedite e infine cimentarci anche nel multiplayer online. In questo caso potremo giocare sia live che in maniera non contemporanea all’avversario in modo da riflettere al meglio sulle mosse.

Molto belle le cutscene che servono per introdurre l’azione e spiegare al meglio la trama. Il tutto sempre alla conquista della galassia, sempre con un occhio alla metafora della guerra e al compito dei guerrieri in un ambito così pericoloso.  
Uno strategico old school con una curva di apprendimento piuttosto ripida non c’è che dire.

Il tutorial spiegherà al meglio come gestire le varie unità, elemento fondamentale tra la vittoria e la sconfitta. I nemici in generale sono molto aggressivi e attaccheranno ogni qualvolta ne avranno l’opportunità.

Bisogna sempre sfruttare la superiorità numerica e badare all’utilizzo delle risorse in maniera parsimoniosa ed efficace.  
Molto importante amministrare mezzi più pesanti ma lenti come i carri armati assieme alle agili jeep con le batterie di missili. Il tutto assume quasi i contorni di una partita a scacchi in cui anche una sola mossa può determinare una sconfitta o una vittoria.

La campagna dura circa trenta ore anche se con i prossimi DLC il tutto diventerà molto più ampio in maniera esponenziale.  
Il gioco è sempre piuttosto difficile anche se con i quick save e i quick load potremo salvare in alcuni punti strategici della missione in modo da ripartire una volta che la missione assume i contorni della sconfitta imminente.

Le partite durano molto a lungo, anche a causa della moltitudine dei nemici sul campo in ogni momento.

Il comparto tecnico fa assolutamente il suo, soprattutto per un titolo di questo tipo e questo consente di giocare al massimo anche su computer di fascia relativamente bassa.

Per chi è appassionato del genere sono certamente garantite ore e ore di sano divertimento.

**Voto: 7**
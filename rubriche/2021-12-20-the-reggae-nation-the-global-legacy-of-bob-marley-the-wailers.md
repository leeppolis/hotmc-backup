---
layout: rubriche
category: Rubriche
banner: "/assets/uploads/import.rubriche/narion1-640x471.jpg"
title: "The Reggae Nation – The Global Legacy Of Bob Marley & The Wailers"
excerpt: "Di libri su Bob Marley e sulle sue influenze ce ne sono veramente tantissimi ma i prodotti di qualità che ne rispettano veramente la memoria e riescono a informare al di là delle solite nozioni o degli stereotipi, quelli si possono contare sulle dita di una mano. Se togliamo i mostri sacri del genere come [&hellip"
quote: ""
description: "Di libri su Bob Marley e sulle sue influenze ce ne sono veramente tantissimi ma i prodotti di qualità che ne rispettano veramente la memoria e riescono a informare al di là delle solite nozioni o degli stereotipi, quelli si possono contare sulle dita di una mano. Se togliamo i mostri sacri del genere come [&hellip"
keywords: ""
date: 2021-12-20T00:00:00.000+01:00
author: "Haile Anbessa"
cover: "/assets/uploads/import.rubriche/narion1-640x471.jpg"
pagination:
  enabled: true

---

Di libri su Bob Marley e sulle sue influenze ce ne sono veramente tantissimi ma i prodotti di qualità che ne rispettano veramente la memoria e riescono a informare al di là delle solite nozioni o degli stereotipi, quelli si possono contare sulle dita di una mano.

Se togliamo i mostri sacri del genere come John Masouri o Roger Steffens o i racconti di prima mano della Marley Family rimane ben poco degno di nota. Fatte queste premesse il lavoro dell’olandese Martij Huisman non dovrebbe assolutamente mancare nella collezione di ogni appassionato di reggae e di musica in generale che si rispetti.

Huisman è un autore olandese appassionato di musica reggae che si è già dedicato alla figura di Bob Marley con il suo precedente lavoro Babylon By Bus: Bob Marley and the Wailers Live and Up Close di cui ha curato i testi nel 2018\. Questo The Reggae Nation è il suo modo per dare qualcosa indietro alla reggae music e alla sua cultura.

Come spiega Roger Steffens, appunto, nella prestigiosa prefazione The Reggae Nation è una descrizione eloquente dell’eterna ispirazione di Bob Marley and The Wailers nell’intero globo terracqueo. Un progetto nato su Kickstarter e finanziato in soli 8 giorni dall’inizio della campagna.

Huisman, paese per paese, riesce a regalarci un’infinita di informazioni su cosa la musica di Marley abbia generato ai quattro angoli del mondo, con ricche descrizioni di band, eventi o fatti storici. Il tutto corredato da splendide illustrazioni di Maria Papaefstathiou, co-fondatrice dell’International Reggae Poster Contest e più di 300 foto di grandissima qualità di fotografi del calibro di Lee Abel, Adrian Boot, Murray Cammick, Ueli Frey, Kim Gottlieb-Walker, Gijsbert Hanekroot, Marcello Mencarini, Ebet Roberts, Mitsuhiro Sugawara e Rob Verhorst.

Il libro è il risultato di dieci lunghi anni di ricerca e vi farà viaggiare dal Grand Canyon al Nepal, passando per l’Australia e l’Estremo Oriente. Il libro ha 432 pagine ed è ricchissimo di informazioni preziose sul mondo del reggae.

Questa autentica gemma del reggae è stata stampata in soli 500 esemplari in edizione limitata, numerata e autografata dall’autore. Elemento fondamentale è che The Reggae Nation fa parte di un progetto di beneficenza con HELP Jamaica! E quindi tutti i profitti della vendita andranno a questa associazione benefica.

Lo potete ordinare direttamente [qui ](https://www.reggaenationbook.com/#order)
---
layout: rubriche
category: Rubriche
banner: "/assets/uploads/import.rubriche/koolgrap_480x500_scaled_cropp.jpg"
title: "Eventi & Concerti: 9 novembre – 10 marzo"
excerpt: "Bentornati su queste pagine, a farvi trascinare via dal nostro consueto fiume in piena di eventi e concerti in giro per la penisola. Si parte con una novità di questa settimana, per chi ama il dancefloor e non se ne vergogna: venerdì 8 novembre Fatman Scoop, ovvero l’hype man più conosciuto del pianeta, sarà all’Old [&hellip"
quote: ""
description: "Bentornati su queste pagine, a farvi trascinare via dal nostro consueto fiume in piena di eventi e concerti in giro per la penisola. Si parte con una novità di questa settimana, per chi ama il dancefloor e non se ne vergogna: venerdì 8 novembre Fatman Scoop, ovvero l’hype man più conosciuto del pianeta, sarà all’Old [&hellip"
keywords: ""
date: 2013-11-04T00:00:00.000+01:00
author: "Marta Blumi Tripodi"
cover: "/assets/uploads/import.rubriche/koolgrap_480x500_scaled_cropp.jpg"
pagination:
  enabled: true

---

[](https://hotmc.com/eventi-concerti-9-novembre-10-marzo/koolgrap%5F480x500%5Fscaled%5Fcropp/)

Bentornati su queste pagine, a farvi trascinare via dal nostro consueto fiume in piena di eventi e concerti in giro per la penisola.

Si parte con una novità di questa settimana, per chi ama il dancefloor e non se ne vergogna: venerdì 8 novembre **Fatman Scoop**, ovvero l’hype man più conosciuto del pianeta, sarà all’[**Old Fashion**](https://www.facebook.com/discotecaoldfashion?fref=ts "https://www.facebook.com/discotecaoldfashion?fref=ts") di Milano. Per info vi rimandiamo proprio al Facebook del locale.

Proseguiamo poi con una data già lungamente preannunciata, e già praticamente soldout: quella dei **Dilated Peoples** al Tunnel di Milano. Vi invitiamo ad affrettarvi a recuperare le [**prevendite**](https://www.livenation.it/artist/dilated-peoples-tickets "http://www.livenation.it/artist/dilated-peoples-tickets"), qualora non l’aveste già fatto.

Sbarcano in Italia anche i **RDGLDGRN** (si legge Red Gold Green), nuova formazione rap dall’approccio indie, prodotta da Dave Grohl dei Foo Fighters: ancora del tutto sconosciuti anche in patria, si possono apprezzare per la prima volta dal vivo il 13 novembre al XS Live di Roma e il 15 al Lo-Fi di Milano. Per info, vi rimandiamo al [**sito del promoter**](http://www.eflive.it/home.html "http://www.eflive.it/home.html").

Sempre il 15 novembre, sempre a Milano, c’è il ritorno dei **Take 6** al Blue Note, uno dei più storici e validi gruppi vocali R&B in circolazione. Suoneranno anche la sera dopo, per chi non volesse perderseli. Tutti i dettagli [**sul sito**](http://www.bluenotemilano.com/evento/take-6-5/ "http://www.bluenotemilano.com/evento/take-6-5/").

Il 15, 16 e 17 novembre, al Cism di Lido Adriano (Ra), non perdetevi l’**Under Festival**, di cui Hotmc è media partner: una rassegna dedicata al rap underground italiano nata da un’idea di Moder e Brain che vedrà alternarsi sul palco **Egreen**, **Loop Loona**, **Johnny Roy**, **Blodi B**, **Willie Peyote**, **Tesuan**, **Don Diegoh + Piero R**, **Claver Gold**, **Kenzie**, **Murubutu** e molti altri ancora. Per info vi rimandiamo al [**relativo articolo su Hotmc**](https://hotmc.com/under-festival-tre-giorni-di-hip-hop-a-ravenna-in-collaborazione-con-hotmc/ "http://hotmc.com/under-festival-tre-giorni-di-hip-hop-a-ravenna-in-collaborazione-con-hotmc/") (e vi invitiamo a tenere d’occhio queste pagine, perché a breve metteremo in palio i biglietti!).

Sempre il 17 novembre, in quel di Pisa, si fa vivo in Italia un vero e proprio pioniere dell’hip hop: **Crazy Legs** della Rock Steady Crew, con tanto di workshop per b-boy la mattina. Per tutti i dettagli, cliccate [**qui**](http://www.bobobo.it/pisa/eventi/--move-on-up---crazy-legs-from-nyc---reverse-sound-caf---pisa-e58820 "http://www.bobobo.it/pisa/eventi/--move-on-up---crazy-legs-from-nyc---reverse-sound-caf---pisa-e58820").

Il 19 novembre, un appuntamento imperdibile per chi ama il nuovo r’n’b inglese contaminato con l’elettronica: **Alunageorge**, sorprendente duo londinese, sbarca a Milano per la loro unica data italiana. Le prevendite sono [**già aperte**](http://www.barleyarts.com/Concerti/1/3/8585/alunageorge-milano "http://www.barleyarts.com/Concerti/1/3/8585/alunageorge-milano").

Il 21 novembre gli amici di Roma saranno benedetti dalla presenza di uno degli mc più talentuosi di sempre: **Kool G Rap**. Che oltretutto non viene neanche da solo, perché con lui c’è pure **AZ**. Entrambi i nostri eroi si esibiranno al CSOA La Strada in occasione del Living Legends Tour, e tutti i dettagli li trovate [**qui**](https://www.facebook.com/events/196514243865253/?ref=22 "https://www.facebook.com/events/196514243865253/?ref=22"). Ad ogni modo restate sintonizzati su Hotmc, perché non è detto che la loro tournée italiana inizi e finisca nella capitale.

Il 23 novembre, invece, si torna a Pisa, dove il 23 novembre sarà il turno dei **Lords of The Underground**: i dettagli dell’eccezionale evento si trovano [**qui**](https://www.facebook.com/events/599384660120289 "https://www.facebook.com/events/599384660120289").

Il 24, invece, a Milano tocca a **Myron & E**, una delle band più soulful della Stones Throw: se avete amato i loro compagni di etichetta Aloe Blacc e Mayer Hawthorne, non potrete che innamorarvi anche di loro. I dettagli li trovate tutti [**su Facebook**](https://www.facebook.com/events/1391269607772440 "https://www.facebook.com/events/1391269607772440").

Gli **Hiatus Kayiote**, alfieri del soul sperimentale made in Australia, già reduci da un featuring con Q-Tip, suoneranno invece al Circolo Magnolia di Segrate (MI) il 26 novembre: le prevendite sono [**già aperte**](http://www.ticketone.it/hiatus-kaiyote-biglietti.html?affiliate=ITT&doc=artistPages/tickets&fun=artist&action=tickets&kuid=483339 "http://www.ticketone.it/hiatus-kaiyote-biglietti.html?affiliate=ITT&doc=artistPages/tickets&fun=artist&action=tickets&kuid=483339").

Il 3 dicembre è il momento di **Imany**, astro nascente del soul, che arriva a Milano per la prima volta: le prevendite sono [**già aperte**](http://www.ticketone.it/biglietti-imany-milano.html?affiliate=ITT&doc=artistPages%2Ftickets&fun=artist&action=tickets&key=1051044%243313092 "http://www.ticketone.it/biglietti-imany-milano.html?affiliate=ITT&doc=artistPages%2Ftickets&fun=artist&action=tickets&key=1051044%243313092").

Il 6 dicembre, un’occasione da non perdere per tutti i veri fan dell’hip hop: al Leoncavallo arriva proprio lui, il padre fondatore dell’hip hop, **dj Kool Herc**, insieme a una carrellata di altri padri fondatori italiani tra cui dj Gruff, dj Skizo, The Next One e molti altri, per una jam d’eccezione in cui si terranno anche corsi e seminari. Imperdibile per chiunque ami il sapore del rap com’era una volta. Per ulteriori info vi rimandiamo [**su Facebook**](https://www.facebook.com/events/214541562057587/?fref=ts "https://www.facebook.com/events/214541562057587/?fref=ts") (con la raccomandazione di dare un’occhiata al flyer disegnato da Phase II che è bellissimo).

Last but not least, saltiamo a marzo con tutt’altro genere di appuntamento: per chi ama il pop/r’n’b’ un po’ giovanilista,**Jason Derulo** suonerà a Milano proprio il 10/03 del 2014\. Le prevendite sono[ **già aperte**](http://www.ticketone.it/biglietti-jason-derulo-milano.html?affiliate=ITT&doc=artistPages%2Ftickets&fun=artist&action=tickets&key=807597%243356276 "http://www.ticketone.it/biglietti-jason-derulo-milano.html?affiliate=ITT&doc=artistPages%2Ftickets&fun=artist&action=tickets&key=807597%243356276").

Come al solito, se ci fossimo persi qualcosa, ci fate cosa gradita segnalandocelo [**su Facebook**](https://www.facebook.com/hotmcmag "https://www.facebook.com/hotmcmag"). Alla prossima settimana!
---
layout: rubriche
category: Rubriche
banner: "/assets/uploads/import.rubriche/evidence.jpg"
title: "Eventi & Concerti: 27 ottobre – 11 maggio"
excerpt: "Bentornati alla nostra consueta carrellata di eventi e concerti da non perdere. E anche stavolta sono parecchi! Si riparte da stasera, 27 ottobre, perché a Verona c’è il bellissimo evento Jay Dee Made This, in cui si celebrano la vita e le opere del compianto J Dilla e si alterneranno sul palco Illa J, Frank’n’Dank e T3 [&hellip"
quote: ""
description: "Bentornati alla nostra consueta carrellata di eventi e concerti da non perdere. E anche stavolta sono parecchi! Si riparte da stasera, 27 ottobre, perché a Verona c’è il bellissimo evento Jay Dee Made This, in cui si celebrano la vita e le opere del compianto J Dilla e si alterneranno sul palco Illa J, Frank’n’Dank e T3 [&hellip"
keywords: ""
date: 2017-10-27T00:00:00.000+01:00
author: "Marta Blumi Tripodi"
cover: "/assets/uploads/import.rubriche/evidence.jpg"
pagination:
  enabled: true

---

Bentornati alla nostra consueta carrellata di eventi e concerti da non perdere. E anche stavolta sono parecchi!

Si riparte da stasera, 27 ottobre, perché a Verona c’è il bellissimo evento **Jay Dee Made This**, in cui si celebrano la vita e le opere del compianto J Dilla e si alterneranno sul palco **Illa J, Frank’n’Dank e T3 degli Slum Village**: unica data in Italia, tutte le info [**qui**](https://www.facebook.com/events/341143339663141/?acontext=%7B%22action%5Fhistory%22%3A%22[%7B%5C%22surface%5C%22%3A%5C%22messaging%5C%22%2C%5C%22mechanism%5C%22%3A%5C%22attachment%5C%22%2C%5C%22extra%5Fdata%5C%22%3A%7B%7D%7D]%22%7D).

E per gli amici svizzeri e limitrofi, domani a Mendrisio c’è anche una super data di **Havoc**, con molti ospiti italiani tra cui Stokka e MadBuddy, Shocca, Claver Gold e tanti altri: tutte le info [**qui**](https://www.facebook.com/events/1922953784588450/?acontext=%7B%22ref%22%3A%2222%22%2C%22feed%5Fstory%5Ftype%22%3A%2222%22%2C%22action%5Fhistory%22%3A%22null%22%7D&pnref=story).

Il 31 ottobre è il turno di **Apollo Brown & Skyzoo**, che suoneranno in un’unica data a Milano, con l’hosting di Egreen: tutte le info [**qui**](https://www.facebook.com/events/495285160840297/?acontext=%7B%22ref%22%3A%2222%22%2C%22feed%5Fstory%5Ftype%22%3A%22376%22%2C%22action%5Fhistory%22%3A%22null%22%7D&pnref=story).

E sempre il 31 ottobre sbarca a Milano anche **Havoc**, in un tour in onore del socio Prodigy che ricorderà il meglio della produzione dei Mobb Deep: tutte le info [**qui**](https://www.facebook.com/events/1901234026805259/?acontext=%7B%22action%5Fhistory%22%3A%22[%7B%5C%22surface%5C%22%3A%5C%22page%5C%22%2C%5C%22mechanism%5C%22%3A%5C%22page%5Fupcoming%5Fevents%5Fcard%5C%22%2C%5C%22extra%5Fdata%5C%22%3A[]%7D]%22%2C%22has%5Fsource%22%3Atrue%7D).

Saltiamo direttamente a novembre, più precisamente dall’1 al 7, con l’annuncio della line-up del **Club 2 Club** di Torino, come sempre ricchissima. Purtroppo quest’anno non ci sono act puramente hip hop, ma sicuramente c’è terreno fertile per chi ama le contaminazioni. Tra i nomi da non perdere citiamo **Jungle**, **Kamasi Washington** e **Mura Masa**. Info e prevendite [**qui**](http://clubtoclub.it/it/).

Dal 2 al 12 novembre, invece, Milano ospita il sempre ottimo **JazzMi**: quest’anno ancora più clamoroso del solito, perché la una line-up come sempre impeccabile (vedi alla voce **Chilli Gonzales, Sun Ra Archestra, Ben L’Oncle Soul, Masego** e tanti altri) è capitanata dai magnifici **De La Soul**, il 3 novembre! Info e prevendite già disponibili [**qui**](http://www.jazzmi.it/).

Il 9 e il 10 novembre torna in Italia anche **Oddisee**, protagonista di una delle pagine di musica dal vivo più apprezzate della scorsa stagione, accompagnato dalla sua clamorosa band: il consiglio è di non perderselo. Più precisamente sarà a [**Milano**](https://www.facebook.com/events/495674500773755/) e [**Venezia**](https://www.facebook.com/events/886663564822546/?acontext=%7B%22source%22%3A3%2C%22source%5Fnewsfeed%5Fstory%5Ftype%22%3A%22regular%22%2C%22action%5Fhistory%22%3A%22[%7B%5C%22surface%5C%22%3A%5C%22newsfeed%5C%22%2C%5C%22mechanism%5C%22%3A%5C%22feed%5Fstory%5C%22%2C%5C%22extra%5Fdata%5C%22%3A[]%7D]%22%2C%22has%5Fsource%22%3Atrue%7D&source=3&source%5Fnewsfeed%5Fstory%5Ftype=regular&action%5Fhistory=[%7B%22surface%22%3A%22newsfeed%22%2C%22mechanism%22%3A%22feed%5Fstory%22%2C%22extra%5Fdata%22%3A[]%7D]&has%5Fsource=1&fref=mentions), da segnare assolutamente in agenda.

L’11 novembre, invece, è confermatissima la presenza di **Evidence** a Padova (tutte le info [**qui)**](https://www.facebook.com/events/1464350100319319/?acontext=%7B%22ref%22%3A%2222%22%2C%22feed%5Fstory%5Ftype%22%3A%22376%22%2C%22action%5Fhistory%22%3A%22null%22%7D&pnref=story) e si è aggiunta una data anche a [**Bologna**](https://www.facebook.com/270720033266807/photos/a.270729203265890.1073741827.270720033266807/539884156350392/?type=3&theater). Il 12, invece, sarà a Lugano: gli amici ticinesi possono trovare tutti i dettagli [**qui**](https://www.facebook.com/events/1743152942370229/?acontext=%7B%22ref%22%3A%223%22%2C%22ref%5Fnewsfeed%5Fstory%5Ftype%22%3A%22regular%22%2C%22action%5Fhistory%22%3A%22null%22%7D). _(Continua dopo la foto)_

E sempre il 12 novembre, milanesi gioite: arrivano in città **Bryson Tiller e SZA**, due delle voci più interessanti del panorama contemporaneo. O meglio, a quanto pare arriverà solo Bryson Tiller: SZA pare aver twittato che sarà presente solo nelle date inglesi del tour. In ogni caso, info e prevendite [**qui**](http://alcatrazmilano.it/eventi/bryson-tiller/).

Dal 21 al 26 novembre, invece, è il turno della terza edizione di una rassegna che già promette benissimo: il **Linecheck Music Meeting** a Milano. Prende a modello molti altri eventi simili all’estero e vuole essere un’occasione di incontro e aggiornamento professionale per gli addetti ai lavori, oltre che una buona scusa per vedersi qualche ottimo concerto. Ci sarà quindi una parte più formativa, con corsi, conferenze e incontri aperti agli iscritti, e una parte puramente live. In quest’ultima, la line up è notevole: si va da **Little Dragon** a **Thundercat**, fino ad arrivare al gran finale con **Freddie Gibbs**. Info e prevendite, sia per l’aggiornamento professionale che per i concerti, [**qui**](http://www.linecheckfestival.com/).

Ottima line-up anche per il **Jazz Re:Found**, ormai una garanzia nell’ambito dei festival invernali italiani. Quest’anno sarà dal 29 novembre al 3 dicembre a Torino, e tra i nomi degni di nota segnaliamo **Thundercat** e **Roni Size**. Info e prevendite [**qui**](http://jazzrefound.it/never-hype-ever-ahead/).

Il 16 dicembre, invece il CSOA La Strada di Roma chiude la stagione in bellezza con un live di **Meyhem Lauren**, accompagnato anche da parecchi ospiti italiani tra cui gli amici di Welcome 2 The Jungle: info [**qui**](https://www.facebook.com/events/1524091587677642/?acontext=%7B%22ref%22%3A%223%22%2C%22ref%5Fnewsfeed%5Fstory%5Ftype%22%3A%22regular%22%2C%22action%5Fhistory%22%3A%22null%22%7D).

Scavalliamo infine nel 2018, perché sono già state annunciate due date italiane del rapper irlandese (ma trapiantato in Georgia) **Rejjie Snow**, uno dei nomi più quotati del momento a livello di hype: sarà il 4 aprile a Bologna e il 5 a [**Milano**](https://www.facebook.com/events/1483825198332546/?acontext=%7B%22source%22%3A5%2C%22page%5Fid%5Fsource%22%3A43041623120%2C%22action%5Fhistory%22%3A[%7B%22surface%22%3A%22page%22%2C%22mechanism%22%3A%22main%5Flist%22%2C%22extra%5Fdata%22%3A%22%7B%5C%22page%5Fid%5C%22%3A43041623120%2C%5C%22tour%5Fid%5C%22%3Anull%7D%22%7D]%2C%22has%5Fsource%22%3Atrue%7D).

l’11 maggio è stata annunciata l’imperdibile tranche italiana del tour di **Sam Smith**: più precisamente, l’11 maggio a Milano e il 12 a Verona. Tutti i dettagli [**qui**](http://www.vivoconcerti.com/artisti/sam-smith).

E con questo è tutto, se abbiamo dimenticato qualcosa ci trovate [**su Facebook**](https://www.facebook.com/hotmcmag). Alla prossima!

**AGGIORNAMENTO 28/10:** E’ con grande tristezza che vi comunichiamo che il tour europeo di Evidence è stato rimandato per gravi motivi personali. Lo stesso Ev ha spiegato il motivo in un breve comunicato pubblicato sui social: _“Il mio primo figlio è nato il 24 dicembre del 2015\. Due mesi dopo, sua madre ha ricevuto una diagnosi di cancro al seno. Nel corso di questi ultimi due anni l’abbiamo vista lottare e rialzarsi, con l’obbiettivo di ottenere una guarigione completa. In questa situazione, mio figlio continua a fiorire come se nulla fosse mai successo: è circondato d’amore. Durante tutto questo periodo ho cercato di schivare le domande di tutti sul perché fossi così sfuggente, e sul perché non stavo pubblicando nuova musica o comunicando spesso quanto prima con i fan. Ma di recente sentivo che Dio mi stava dicendo che era tempo di mettermi di nuovo in gioco e cominciare a pensare a un nuovo disco, così ho programmato un tour europeo. E ora eccoci qui, a una settimana dal mio primo concerto in Europa: le hanno diagnosticato una ricaduta ed è necessario che si sottoponga al più presto a una nuova operazione. Vi scrivo per farvi sapere che devo posticipare questo tour. Ora come ora, ho bisogno di stare a casa con la mia famiglia più che in qualsiasi altro momento. Anziché essere riservato come facevo prima, stavolta vi chiedo di pregare per noi”._ Un abbraccio dall’Italia e dalla redazione di Hotmc.  
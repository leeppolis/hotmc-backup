---
layout: rubriche
category: Rubriche
banner: "/assets/uploads/import.rubriche/Monster1-640x360.jpg"
title: "Monster Truck Championship"
excerpt: "I Monster Truck sono mezzi molto spettacolari che raccolgono intorno a sé uno zoccolo duro di appassionati e i Monster Jam negli Stati Uniti sono spettacoli che hanno molto successo con i loro mezzi super pompati che si sbizzarriscono in peripezie di ogni tipo. Teyon ha realizzato questo titolo proprio con l’intento di ricreare fedelmente [&hellip"
quote: ""
description: "I Monster Truck sono mezzi molto spettacolari che raccolgono intorno a sé uno zoccolo duro di appassionati e i Monster Jam negli Stati Uniti sono spettacoli che hanno molto successo con i loro mezzi super pompati che si sbizzarriscono in peripezie di ogni tipo. Teyon ha realizzato questo titolo proprio con l’intento di ricreare fedelmente [&hellip"
keywords: ""
date: 2020-10-21T00:00:00.000+01:00
author: "Game Master"
cover: "/assets/uploads/import.rubriche/Monster1-640x360.jpg"
pagination:
  enabled: true

---

I Monster Truck sono mezzi molto spettacolari che raccolgono intorno a sé uno zoccolo duro di appassionati e i Monster Jam negli Stati Uniti sono spettacoli che hanno molto successo con i loro mezzi super pompati che si sbizzarriscono in peripezie di ogni tipo.

Teyon ha realizzato questo titolo proprio con l’intento di ricreare fedelmente su schermo questo tipo di atmosfere. Il gioco ci offre in prima battuta tre modalità differenti ossia il Giro Veloce, il Multiplayer e la Carriera. La prima è la più libera e ci consente di fare un po’ pratica e assaggiare i controlli con gare canoniche, prove a tempo, ma anche esibizioni più spettacolari come la distruzione totale o il freestyle in cui dovremo sbizzarrirci in vari trick. Presente anche una sorta di duello uno contro uno in cui la partenza sarà fondamentale.

Nel Multiplayer potremo naturalmente gareggiare con avversari reali provenienti da tutto il mondo, magari creando il proprio tracciato personalizzato. La modalità più corposa però è naturalmente quella della Carriera, in cui partendo da un profilo creato precedentemente, potremo andare alla conquista di tutte le maggiori competizioni degli Stati Uniti d’America.

Dovremo prendere parte a vari eventi che si suddividono in Nazionali, Professionali e Major League. Cominceremo con le gare più facili della lega Nazionale in cui potremo guadagnare esperienza e punti in modo da poter procedere a quelle successive. Vinceremo anche soldi che potranno essere spesi in modo da comprare nuovi pezzi e nuovi membri del team per rendere il proprio mezzo sempre più potente e competitivo.

Dovremo quindi passare del tempo anche in Gestione e in Garage per poter settare tutto a dovere dal telaio, alle sospensioni fino anche alla verniciatura e quindi successivamente testare le modifiche in una sorta di esercitazione libera che funge anche da tutorial e in cui potremo sempre più prendere confidenza con il mezzo.

Importante anche scegliere i membri del proprio team nel migliore dei modi così da avere ingegneri esperti che ci garantiranno perk per il nostro mezzo e anche contabili in grado di gestire al meglio le finanze e garantirci contratti vantaggiosi con gli sponsor.

Dal punto di vista tecnico il gioco prevede un ottimo commento in italiano per la telecronaca e l’utilizzo dell’Unreal Engine che garantisce prestazioni grafiche molto soddisfacenti, soprattutto in termini di effetti di luce e di schizzi di fango sui veicoli. Buona anche l’intelligenza artificiale degli avversari in gara.

Un buon titolo, divertente sia per coloro che amano il mondo dei Monster Truck ma anche per tutti coloro che hanno voglia di provare un titolo di corse diverso dal solito.

**Voto: 7.5**
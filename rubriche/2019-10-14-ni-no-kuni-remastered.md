---
layout: rubriche
category: Rubriche
banner: "/assets/uploads/import.rubriche/nino1.jpg"
title: "Ni no Kuni Remastered"
excerpt: "Ni no Kuni è un autentico capolavoro firmato da due colossi dell’animazione e del mondo dei videogiochi come Level-5 e Studio Ghibli. Un titolo molto promettente che esordì su Nintendo Ds in Giappone e successivamente sbarcò su Playstation 3 e in Europa nel lontano 2013. Oggi il titolo ritorna in questa veste Remastered di grandissima [&hellip"
quote: ""
description: "Ni no Kuni è un autentico capolavoro firmato da due colossi dell’animazione e del mondo dei videogiochi come Level-5 e Studio Ghibli. Un titolo molto promettente che esordì su Nintendo Ds in Giappone e successivamente sbarcò su Playstation 3 e in Europa nel lontano 2013. Oggi il titolo ritorna in questa veste Remastered di grandissima [&hellip"
keywords: ""
date: 2019-10-14T00:00:00.000+01:00
author: "Game Master"
cover: "/assets/uploads/import.rubriche/nino1.jpg"
pagination:
  enabled: true

---

Ni no Kuni è un autentico capolavoro firmato da due colossi dell’animazione e del mondo dei videogiochi come Level-5 e Studio Ghibli.

Un titolo molto promettente che esordì su Nintendo Ds in Giappone e successivamente sbarcò su Playstation 3 e in Europa nel lontano 2013.  
Oggi il titolo ritorna in questa veste Remastered di grandissima qualità e permette di immergerci nuovamente in quelle atmosfere incantate.

Un porting che ha restaurato il gioco originale in maniera importante e massiva.  
Potremo cominciare scegliendo se giocare in 4k reale con 30 fps oppure anche a 1440 p e 60 fps. Tutto sempre molto fluido e di livello in entrambe le modalità.  
Il comparto tecnico è esaltato da miglioramenti netti delle fasi di transizione tra cutscenes e gioco vero e proprio che rendono il titolo un vero gioiello.

Tutto è stato migliorato notevolmente dalle immagini, agli artwork, ai fondali.  
La narrazione per chi non lo sapesse è quella tipica di un titolo dello Studio Ghibli dove una comunità molto pacifica di persone viene sconvolta da un evento che mette in difficoltà in maniera pesante la psicologia dei suoi abitanti.  
Dovremo fare di tutto infatti per riportare in vita la madre di Oliver e questo comporterà proprio viaggiare nel Ni no Kuni, un mondo parallelo a quello normale.

In questo viaggio Oliver avrà anche modo di aiutare la popolazione locale e il suo compagno di avventure Lucciconio per sconfiggere una volta per tutte le tenebre.  
I personaggi sono splendidamente caratterizzati, sia i protagonisti che i semplici comprimari.

Un gioco che riesce a trascinare con la potenza della sua storia per una sessantina di ore in totale di gioco serrato. Il tutto aumenta in maniera importante se vi dedicherete anche alle missioni secondarie.  
Il gameplay è quello tipico di un gioco di ruolo di stampo giapponese la cui formula non è stata intaccata naturalmente in questa importante riedizione di qualità.

Dovremo quindi esplorare molto ma anche combattere parecchio e il tutto in tempo reale.  
Bella ai fini del gameplay anche la caratterizzazione del mondo di gioco, con tantissime creature diverse.

Noi avremo a disposizione un party con Oliver e varie creature che lo aiuteranno nel corso dell’avventura. La strategia di utilizzo di queste creature è fondamentale e quindi dovremo sviluppare schemi per avere la meglio sui nemici. Questo perché ogni famiglio avrà peculiarità differenti adatte per sconfiggere un nemico differente.

Potremo anche sbloccare dei bonus durante i combattimenti che se attivati con il tempismo corretto potranno evitarci delle brutte grane. I personaggi poi evolveranno come i Pokemon e potremo anche consultare una sorta di enciclopedia in modo da saperne di più sui personaggi e il mondo di gioco.

Un remaster coi fiocchi che tutti dovrebbero provare.

**Voto: 9**
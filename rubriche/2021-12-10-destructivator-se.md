---
layout: rubriche
category: Rubriche
banner: "/assets/uploads/import.rubriche/dest1-640x320.jpg"
title: "Destructivator SE"
excerpt: "Destructivator SE è un titolo che fa compiere un ver e proprio tuffo nel passato a tutti gli appassionati. Thalamus Digital è riuscita a confezionare un prodotto con molta cura che i nostalgici adoreranno sicuramente. Il setting è quello di un futuro prossimo targato 2145. La Terra è in una situazione di guerra anche se [&hellip"
quote: ""
description: "Destructivator SE è un titolo che fa compiere un ver e proprio tuffo nel passato a tutti gli appassionati. Thalamus Digital è riuscita a confezionare un prodotto con molta cura che i nostalgici adoreranno sicuramente. Il setting è quello di un futuro prossimo targato 2145. La Terra è in una situazione di guerra anche se [&hellip"
keywords: ""
date: 2021-12-10T00:00:00.000+01:00
author: "Game Master"
cover: "/assets/uploads/import.rubriche/dest1-640x320.jpg"
pagination:
  enabled: true

---

Destructivator SE è un titolo che fa compiere un ver e proprio tuffo nel passato a tutti gli appassionati. Thalamus Digital è riuscita a confezionare un prodotto con molta cura che i nostalgici adoreranno sicuramente.

Il setting è quello di un futuro prossimo targato 2145\. La Terra è in una situazione di guerra anche se Zallagor e le sue armate sono state ridotte all’impotenza. Le città del mondo bruciano e la popolazione vuole vendetta.

Il gameplay è quello tipico di un gioco 8 bit in cui dovremo blastare tutto senza fare troppi complimenti. Le missioni sono sei suddivise in cinquanta differenti livelli tutti molto frenetici. Ci sono tanti boss di fine livello e per arrivarci dovremo quindi sparare tanto, salire le scale, saltare ed evitare tutti i proiettili che ci verranno sparati contro.

Potremo sparare anche in diagonale e anche atterrare da altezze molto elevate, elementi che amplificano il senso di frenesia generale del titolo. I nemici sono molto variegati e vanno da esseri umanoidi a più corposi e resistenti robot che ci daranno parecchio filo da torcere.

Il titolo njon è facilissimo e quindi ci ritroveremo a morire molto spesso anche se nei vari livelli saranno presenti vari checkpoint che ci permetteranno di ricominciare almeno non dall’inizio. La velocità d’esecuzione è veramente elevatissima quindi è altamente probabile che dovrete ricominciare spesso dai triangolini verdi.

Dal punto di vista tecnico il gioco ha una grafica a 8 bit dal gusto del passato. Buoni anche gli effetti particellari.

Il costo contenuto lo rende un’ottima scelta per la vostra Switch, specialmente se avete qualche anno sulle spalle e volete trovare un titolo come quelli dei vecchi tempi.

**Voto: 7.5**
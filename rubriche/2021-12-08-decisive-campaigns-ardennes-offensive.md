---
layout: rubriche
category: Rubriche
banner: "/assets/uploads/import.rubriche/arden1.jpg"
title: "Decisive Campaigns: Ardennes Offensive"
excerpt: "Uno dei migliori strategici dell’anno si mostra in tutta la sua potenza tattica. Come sempre il gioco arriva sui nostri schermi grazie agli sforzi della sempre ottima Slitherine, vera e propria leader del settore. Il setting è quello del 1944 e i tedeschi giocano sulla difensiva come nel caso della battaglia di Bulge in cui [&hellip"
quote: ""
description: "Uno dei migliori strategici dell’anno si mostra in tutta la sua potenza tattica. Come sempre il gioco arriva sui nostri schermi grazie agli sforzi della sempre ottima Slitherine, vera e propria leader del settore. Il setting è quello del 1944 e i tedeschi giocano sulla difensiva come nel caso della battaglia di Bulge in cui [&hellip"
keywords: ""
date: 2021-12-08T00:00:00.000+01:00
author: "Game Master"
cover: "/assets/uploads/import.rubriche/arden1.jpg"
pagination:
  enabled: true

---

Uno dei migliori strategici dell’anno si mostra in tutta la sua potenza tattica. Come sempre il gioco arriva sui nostri schermi grazie agli sforzi della sempre ottima Slitherine, vera e propria leader del settore.

Il setting è quello del 1944 e i tedeschi giocano sulla difensiva come nel caso della battaglia di Bulge in cui tentano di fermare le forze alleate all’ingresso dei loro confini.

Questo wargame vi impegnerà a ogni livello operazionale considerando l’ammunizionamento, le scorte d’acqua e di cibo, il tutto mentre si pianifica naturalmente la strategia migliore.

Il tutto comunque assume poi contorni piuttosto realistico anche sul campo di battaglia dato che le operazioni pratiche e la tattica si amalgamano alla perfezione all’interno del gameplay. Tanti elementi rendono l’esperienza divertente e ben congegnata come ad esempio le operazioni notturne o gli ingorghi dei veicoli che ci ostacoleranno non poco. Le unità sono rappresentate in maniera singola quindi avremo il controllo capillare sulle singole azioni.

Molto interessante è organizzare vere e proprie trappole in cui attirare i nemici e farli cadere in un’imboscata, sfruttando magari anche gli ostacoli naturali. Le operazioni come già detto sono molto interessanti sia a livello tecnico dato che la mappa cambia colore in maniera molto convincente sia perché potremo appunto trovarci in pericolo o organizzare brutte sorprese al nemico in maniera repentina.

Il gioco a livello di gameplay poi sfrutta molto il sistema di carte sia nel combattimento che nella gestione dei rifornimenti ad esempio. Il sistema di combattimento è invece molto variegato e prevede vari tipi di attacchi sia a distanza che più ravvicinati sfruttando tutto il nostro potenziale bellico.

La longevità è legata a due campagne da sedici giorni, sei scenari medi e quattro più ridotti. Le unità da sperimentare sul campo sono più di duecento. Il comparto grafico è molto buono, soprattutto per un titolo di questa tipologia.

Molto probabilmente il miglior wargame a livello operazionale su piazza. Gli appassionati non possono lasciarselo sfuggire per nulla al mondo.

**Voto: 9** 
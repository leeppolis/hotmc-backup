---
layout: rubriche
category: Rubriche
banner: "/assets/uploads/import.rubriche/narut1.jpg"
title: "Naruto to Boruto Shinobi Striker"
excerpt: "Naruto si è ormai concluso da qualche tempo così come il videogioco Ultimate Ninja sembra avere esaurito la sua carica dopo avere impressionato molto positivamente sugli schermi delle nostre console. I fan però si aspettavano ancora qualche titolo legato al famoso ninja biondo ed ecco una formula inedita formata da battaglie 4 contro 4 in [&hellip"
quote: ""
description: "Naruto si è ormai concluso da qualche tempo così come il videogioco Ultimate Ninja sembra avere esaurito la sua carica dopo avere impressionato molto positivamente sugli schermi delle nostre console. I fan però si aspettavano ancora qualche titolo legato al famoso ninja biondo ed ecco una formula inedita formata da battaglie 4 contro 4 in [&hellip"
keywords: ""
date: 2018-09-13T00:00:00.000+01:00
author: "Game Master"
cover: "/assets/uploads/import.rubriche/narut1.jpg"
pagination:
  enabled: true

---

Naruto si è ormai concluso da qualche tempo così come il videogioco Ultimate Ninja sembra avere esaurito la sua carica dopo avere impressionato molto positivamente sugli schermi delle nostre console.  
I fan però si aspettavano ancora qualche titolo legato al famoso ninja biondo ed ecco una formula inedita formata da battaglie 4 contro 4 in arene vastissime con tutto il relativo ranking, tornei e grande personalizzazione dei personaggi.

Controlleremo infatti non un personaggio canonico della serie bensì un avatar inedito che va creato da zero con tutti gli elementi classici della serie. Questo vale sia per l’aspetto fisico naturalmente che per quanto concerne la tecnica di combattimento.  
Potremo quindi creare facilmente il personaggio dei nostri sogni in men che non si dica.

Va da sé che tutta l’esperienza di questa tipologia di gioco è improntata sull’aspetto online, in maniera competitiva. Per molti versi chi ha amato Xenoverse sa perfettamente a cosa ci riferiamo. C’è anche in questo caso un hub centrale e naturalmente anche la parte PvE con le missioni in singolo e cooperativa che vi consentiranno di equipaggiarvi al meglio.  
Prima di buttarci a capofitto nel PvP è sempre consigliabile fare un po’ di esperienza prima e quindi essere pronti a scalare il ranking. Per migliorare potremo sfruttare le conoscenze dei personaggi iconici. Potremo così imparare mosse e guadagnare punti esperienza da spendere poi successivamente.

Presenti quattro classi come nei MOBA con personaggi votati alla difesa, all’attacco, alla cura e agli attacchi sulla distanza.  
Il coordinamento e il bilanciamento del proprio team è il segreto del successo , soprattutto in modalità come Ruba la bandiera e Conquista le basi. Dovremo anche scoprire i punti di forza e di debolezza delle varie arene, guadagnando così anche del tempo prezioso.

NARUTO TO BORUTO: SHINOBI STRIKER\_20180904214747

L’allenamento con i vostri compagni di squadra è caldamente consigliato, pena una serie di sconfitte brucianti.  
Il comparto grafico è buono con un cel shading sempre gradevole e un buon comparto sonoro.  
La longevità è ricca dato che questo spin off sfrutta modalità competitive fatte proprio per durare a lungo, anche con eventi dedicati nel tempo.

Questo significa anche naturalmente che gli sviluppatori forniranno un ottimo supporto nel corso del tempo a questo titolo e come primo elemento proabilmente ci sarà presto un ampliamento del roster in arrivo.  
Se siete dei fan della serie comunque vi divertirà parecchio questo nuovo approccio al mondo del villaggio della foglia.

**Voto: 7.5** 
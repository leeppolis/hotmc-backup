---
layout: rubriche
category: Rubriche
banner: "/assets/uploads/import.rubriche/golf1-640x360.jpg"
title: "Super Inefficient Golf"
excerpt: "I creatori di Redout si sono cimentati questa volta in un simpatico simulatore di golf dalle premesse parecchio stravaganti: al bando le mazze, meglio le mine per fare buca! 34 Big Things ha deciso di puntare su tali premesse di gameplay che certamente rappresentano un unicum nello scenario videoludico attuale. Tutte le regole sono naturalmente [&hellip"
quote: ""
description: "I creatori di Redout si sono cimentati questa volta in un simpatico simulatore di golf dalle premesse parecchio stravaganti: al bando le mazze, meglio le mine per fare buca! 34 Big Things ha deciso di puntare su tali premesse di gameplay che certamente rappresentano un unicum nello scenario videoludico attuale. Tutte le regole sono naturalmente [&hellip"
keywords: ""
date: 2018-05-02T00:00:00.000+01:00
author: "Game Master"
cover: "/assets/uploads/import.rubriche/golf1-640x360.jpg"
pagination:
  enabled: true

---

I creatori di Redout si sono cimentati questa volta in un simpatico simulatore di golf dalle premesse parecchio stravaganti: al bando le mazze, meglio le mine per fare buca!

34 Big Things ha deciso di puntare su tali premesse di gameplay che certamente rappresentano un unicum nello scenario videoludico attuale.

Tutte le regole sono naturalmente quelle classiche del green con le diciotto buche e i vari par da completare, stando sotto i quali si può sperare di primeggiare.

Naturalmente la difficoltà è esponenziale e i green diventano sempre più complicati e con tanti ostacoli che di volta in volta dovranno essere superati con soluzioni a dir poco ingegnose.

Per spingere le palline in buca, come già accennato poco fa, dovremo necessariamente incollare delle mine alla pallina e farla quindi detonare. Potremo ruotare la telecamera e decidere dove piazzare le palline e potremo utilizzarne quattro di quattro colori diversi che corrispondono ai tasti del joypad o ai tasti numerici della tastiera.

Facendo detonare un colore scoppieranno tutte le altre del medesimo colore e potremo piazzarne sedici a tiro. Questo perché le fasi distinte del tiro sono quattro dallo stacco al rimbalzo finale.

Dovremo quindi studiare varie strategie piazzando mine frontali o posteriori per accelerare o frenare la pallina in fase di volo o di atterraggio finale vicino alla buca.

Il trial and error è inevitabile e infatti dovremo tentare molte volte prima di mantenere la pallina sul green.  
La formula funziona e il gioco crea letteralmente dipendenza a furia degli svariati tentativi che metterete in campo per imbucare tutte le diciotto buche a disposizione.

Saremo di volta in volta invogliati a migliorarci sempre di più tentando di perfezionare lo score e quindi tentando nuovi approcci.

Peccato per una mancanza di multiplayer al momento che certamente avrebbe innalzato la longevità in maniera ancora più esponenziale. L’auspicio è che possa essere introdotto magari in un futuro prossimo.

Un gioco fresco e divertente il cui prezzo assolutamente budget invoglierà sicuramente tutti a provarlo almeno una volta.

**Voto: 7.5**
---
layout: rubriche
category: Rubriche
banner: "/assets/uploads/import.rubriche/rise1-640x320.jpg"
title: "Rise: Race the Future"
excerpt: "Un racer arcade come questo in questione non si vedeva da tempo e quando tutto questo arriva su Nintendo Switch si rimane ancora più stupefatti. Il gioco in questione è una sorta di Ridge Racer estremamente futuristico in cui potremo controllare degli autentici bolidi del futuro che potranno correre sia su strada che sull’acqua grazie [&hellip"
quote: ""
description: "Un racer arcade come questo in questione non si vedeva da tempo e quando tutto questo arriva su Nintendo Switch si rimane ancora più stupefatti. Il gioco in questione è una sorta di Ridge Racer estremamente futuristico in cui potremo controllare degli autentici bolidi del futuro che potranno correre sia su strada che sull’acqua grazie [&hellip"
keywords: ""
date: 2021-02-04T00:00:00.000+01:00
author: "Game Master"
cover: "/assets/uploads/import.rubriche/rise1-640x320.jpg"
pagination:
  enabled: true

---

Un racer arcade come questo in questione non si vedeva da tempo e quando tutto questo arriva su Nintendo Switch si rimane ancora più stupefatti.

Il gioco in questione è una sorta di Ridge Racer estremamente futuristico in cui potremo controllare degli autentici bolidi del futuro che potranno correre sia su strada che sull’acqua grazie alla loro tecnologia avanzata.

VD-Dev ha dato vita a un titolo che come approccio ricorda un po’ i titoli che hanno fatto la storia degli anni Novanta. Il sistema di guida prevede molte derapate e sterzate al limite della fisica e quindi dovremo sempre controllare le curve in maniera precisa altrimenti finirete fuori gara immediatamente.

Dovremo anche stare molto attenti agli avversari che tenteranno in continuazione di colpirvi in coda in modo da costringervi a dei testacoda. Potremo scegliere tra quattro differenti livelli di difficoltà così come avere o meno la possibilità di attivare il freno automatico anche se il gioco è abbastanza punitivo e quindi dovremo fare un po’ di pratica prima di padroneggiare al meglio il sistema di controllo.

Potremo giocare solo in modalità solitaria dato che il multiplayer al momento non è ancora supportato. Potremo intraprendere, sfide a tempo, campionati o sfide speciali dove potremo sbloccarne sempre di più per un totale di otto stagioni. In queste sfide dovremo rispettare alcune condizioni e tutto questo aumenta ancora di più il grado di sfida.

Il parco macchine è composto da dieci mezzi, ognuno con vari parametri e che potremo personalizzare nell’estetica come più ci aggrada. Gli ambienti delle piste sono quattro per un totale di sessantaquattro circuiti differenti. I vari ambienti influenzeranno il sistema di guida e quindi dovremo comportarci in maniera differente in base al terreno di gara.

Il comparto tecnico è fenomenale, soprattutto per un titolo su questo tipo di supporto. Un lavoro di ottimizzazione per console portatili veramente pregevole. Una fluidità e una pulizia grafica che raramente si trovano sulla console Nintendo, soprattutto in un gioco di corse. Presente anche la traduzione in italiano.

Uno dei migliori racer attualmente su Switch.

**Voto: 7.5**
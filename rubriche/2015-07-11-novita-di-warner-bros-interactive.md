---
layout: rubriche
category: Rubriche
banner: "/assets/uploads/import.rubriche/wb.jpg"
title: "Novità di Warner Bros Interactive"
excerpt: "Warner Interactive ci regala per questa calda estate due titoli assolutamente superlativi in grado di farci passare in maniera spensierata le ore più calde della giornata comodamente seduti sul divano. Due proposte che incontreranno certamente i gusti di ogni tipo di videogiocatore. LEGO JURASSIC WORLD Il franchise del Lego, complice l’uscita nelle sale dell’ultimo titolo [&hellip"
quote: ""
description: "Warner Interactive ci regala per questa calda estate due titoli assolutamente superlativi in grado di farci passare in maniera spensierata le ore più calde della giornata comodamente seduti sul divano. Due proposte che incontreranno certamente i gusti di ogni tipo di videogiocatore. LEGO JURASSIC WORLD Il franchise del Lego, complice l’uscita nelle sale dell’ultimo titolo [&hellip"
keywords: ""
date: 2015-07-11T00:00:00.000+01:00
author: "Game Master"
cover: "/assets/uploads/import.rubriche/wb.jpg"
pagination:
  enabled: true

---

**[](https://hotmc.com/wp-content/uploads/2015/07/wb.jpg)** 
**Warner Interactive ci regala per questa calda estate due titoli assolutamente superlativi in grado di farci passare in maniera spensierata le ore più calde della giornata comodamente seduti sul divano. Due proposte che incontreranno certamente i gusti di ogni tipo di videogiocatore.**

**LEGO JURASSIC WORLD**

**[](https://hotmc.com/wp-content/uploads/2015/07/lego.jpg)**

Il franchise del Lego, complice l’uscita nelle sale dell’ultimo titolo di Spielberg dedicato al parco giurassico più famoso del mondo, ritorna anche in forma videoludica grazie alla sapiente opera di TT Games.

Il gioco impressiona fin dalle prime battute per la cura di particolari, come ad esempio la colonna sonora e il doppiaggio di livello eccelso, dato che sono gli stessi della pellicola cinematografica.

La narrazione scorre fluida dall’inizio alla fine e gli script sono anch’essi gli indentici del film con un taglio netto delle parti superflue del passato. La narrazione inoltre è frammistata come sempre da grande comicità e spunti ironici che vi faranno sorridere dall’inizio alla fine dell’esperienza di gioco. In questo caso la trama in parecchie fasi sembra addirittura migliore della parte cinematografica.

[](https://hotmc.com/wp-content/uploads/2015/07/jurassic.jpg)

Dal punto di vista tecnico anche in questo caso gli sviluppatori hanno fatto le cose assolutamente in grande. Le ambientazioni sono assolutamente realistiche e le animazioni dei personaggi impeccabili. La cosa che impressiona di più è la ricostruzione dell’acqua e anche la realizzazione della fauna nei vari ambienti che ci troveremo a visitare.

Tutto è perfettamente distruttibile e l’ambientazione esotica contribuisce in maniera importante a dare quel senso di mistero degli scenari che diverte non poco. Il gioco inoltre è dedicato a tutta la famiglia e quindi non si muore mai ma ci si scompone e ricompone sempre.

Dal punto di vista della longevità il titolo si difende bene anche perché sono più di dieci ore il tempo necessario per completare il titolo. Il gioco vi farà scegliere se seguire gli eventi della trilogia classica o dell’ultimo film quindi per evitare spoiler e non siete stati ancora al cinema vi consigliamo di cominciare con il passato.

Potremo controllare un personaggio alla volta di quelli disponibili sulla scena giocata e ognuno avrà delle proprie caratteristiche. Potremo anche giocare con altri personaggi gli stessi livelli per sbloccare tutto ciò che sarà disponibile.

Un more of the same di qualità che vi divertirà come sempre.

Voto: 8.5

**BATMAN ARKHAM KNIGHT**

[](https://hotmc.com/wp-content/uploads/2015/07/batman.jpg)

Batman deve compiere un sacrificio estremo per la sua Gotham City dato che lo Spaventapassari sta seminando il terrore per le strade e quindi urge assolutamente fare qualcosa per porre fine a questo autentico scempio

Questo terzo capitolo a firma Rocksteady è sicuramente la degna conclusione di questo franchise eccezionale che tanti successi ha raccolto nel corso degli anni. Arkham ha rivoluzionato infatti per sempre il mondo dei tie in, in cui finalmente si è potuto dimostrare che non tutti i giochi tratti da film o fumetti debbano essere di pessima qualità.

Questo terzo capitolo è un capitolo parecchio serioso e dalle sfumature piuttosto oscure, con una trama che vi colpirà per profondità ed efficacia di narrazione. Tutto è in bilico tra realtà e illusione infatti e la mente di Bruce Wayne verrà messa a dura prova al limite della follia.

La morte di Joker ha rotto degli equilibri lasciando mano libera allo Spaventapasseri e ai suoi preziosi alleati tra cui il misterioso Cavaliere di Arkham. I colpi di scena quindi saranno tantissimi e ricchissimi e quindi questa è probabilmente la storia più stratificata di tutta la trilogia.

In questo capitolo potrete perfino utilizzare la Batmobile, ovvero un veicolo tattico che potrà fare parecchio male grazie ai suoi innumerevoli gadget. Potrete sempre e comunque muovervi con agilità grazie alla combinazione di mantello e rampino. La Batmobile comunque vi consentirà di utilizzare missili, mitragliatore e un arsenale di tutto rispetto per collezionare delle vere e proprie killstreak. Potremo anche sfondare muri e chiamarla a distanza come accade nel fumetto.

Il sistema di combattimento è quello di sempre, reso probabilmente ancora più fluido e funzionale. Dovremo sempre e comunque pianificare i nostri scontri nel migliore dei modi, perché ad esempio avremo a disposizione tantissimi gadget e ognuno potrà svolgere una funzione particolare a seconda del nemico che ci troveremo di fronte.

[](https://hotmc.com/wp-content/uploads/2015/07/batman.png)

La componente stealth è sempre presente dato che con il passare del tempo i nemici si faranno sempre più guardinghi e quindi dovrete fare sempre più attenzione per evitare le loro armi. È stata introdotta anche la barra del terrore che vi permetterà di attivare un bullet time per sconfiggere fino a tre avversari contemporaneamente.

E’ stato introdotto anche il cosiddetto dual play che ci permetterà con la pressione di un solo tasto di fare intervenire un secondo personaggio come Robin per farci dare una mano senza interrompere la sequenza di combo.

La struttura open world inoltre ha raddoppiato le dimensioni della mappa di gioco rispetto al passato e quindi la longevità sarà a dir poco smisurata. I capitoli della trama sono sette e saranno ricchi di missioni principali e di missioni secondarie. Potremo con i punti guadagnati personalizzare il nostro personaggio un po’ come accade in un gioco di ruolo.

Dal punto di vista tecnico il titolo impressiona realmente e il colpo d’occhio è a dir poco stupefacente. L’Unreal Engine 3 ha fatto realmente un lavoro eccellente. Anche il doppiaggio e la colonna sonora sono di livello cinematografico.

Un vero e proprio capolavoro da non lasciarsi sfuggire.

Voto: 9.5
---
layout: rubriche
category: Rubriche
banner: "/assets/uploads/import.rubriche/cormega_med.jpg"
title: "Eventi & Concerti: 12 dicembre – 13 luglio"
excerpt: "Bentornati su questi schermi per la nostra consueta rubrica eventi e concerti, che stavolta comincia con una novità dell’ultim’ora: Cormega suonerà a Milano stasera, 12 dicembre, in sostituzione degli M.O.P. che hanno annullato improvvisamente la loro data italiana. Qui il link all’evento. Prosegue anche il tour italiano di M1 dei Dead Prez e Bonnot, che presentano il loro progetto [&hellip"
quote: ""
description: "Bentornati su questi schermi per la nostra consueta rubrica eventi e concerti, che stavolta comincia con una novità dell’ultim’ora: Cormega suonerà a Milano stasera, 12 dicembre, in sostituzione degli M.O.P. che hanno annullato improvvisamente la loro data italiana. Qui il link all’evento. Prosegue anche il tour italiano di M1 dei Dead Prez e Bonnot, che presentano il loro progetto [&hellip"
keywords: ""
date: 2015-12-12T00:00:00.000+01:00
author: "Marta Blumi Tripodi"
cover: "/assets/uploads/import.rubriche/cormega_med.jpg"
pagination:
  enabled: true

---

[](https://hotmc.com/wp-content/uploads/2015/12/cormega%5Fmed.jpg)

Bentornati su questi schermi per la nostra consueta rubrica eventi e concerti, che stavolta comincia con una novità dell’ultim’ora: **Cormega** suonerà a Milano stasera, 12 dicembre, in sostituzione degli M.O.P. che hanno annullato improvvisamente la loro data italiana. **[Qui](https://www.facebook.com/events/859047127543751/)** il link all’evento.

Prosegue anche il tour italiano di **M1 dei Dead Prez** e **Bonnot**, che presentano il loro progetto _V.I.P. (very interesting politics)_ lungo tutto l’arco della penisola. Le ultime date sono il 13 a Milano e il 18 ad Alessandria. In ognuno di questi casi, più info a **[questo link](http://www.ap2p.info/site/?page%5Fid=21)**.

Abbiamo finalmente qualche info in più sulla data di **Apollo Brown** al Biko di Milano, prevista per il 18 dicembre: i dettagli dell’evento sono **[qui](https://www.facebook.com/events/1692098774355319/)**.

Per gli amanti del rap al femminile, **Angel Haze**, una delle più interessanti esponenti attualmente in circolazione. Suonerà a Milano al Circolo Magnolia il 30 gennaio 2016, tutte le info sul **[sito ufficiale](http://www.circolomagnolia.it/)**.

Come previsto, riprogrammate anche le nuove date di The-Internet, che avevano annullato il tour europeo dopo le date di Parigi: suoneranno il 22 marzo al Biko di Milano (restano validi i biglietti già acquistati per la data precedente) e il 23 a Bologna (biglietti da riacquistare, in questo caso). Più info sul **[sito del promoter](http://www.comcerto.it/)**.

Per chi invece preferisce il soul che fa piangere, vi ricordiamo che **Adele** suonerà in Italia per due date all’Arena di Verona, il 28 e il 29 maggio: come prevedibile, però, i biglietti sembrerebbero essere già esauriti (più info **[qui](http://www.dalessandroegalli.com/events/372/adele)**, in ogni caso).

Altra notizia bomba: il 13 luglio 2016 (sì, sembra un po’ lontano, ma è probabile che i biglietti esauriscano in fretta) **Rihanna** torna in Italia, e stavolta fa le cose in grande: la location del concerto è lo stadio di San Siro a Milano. Tra l’altro, sul palco non sarà sola: la accompagneranno, tra gli altri opening act, **The Weeknd** e **Big Sean**. Già esauriti i biglietti per il prato (a meno di non acquistare un gold ticket), per tutti gli altri potete controllare **[qui](https://www.livenation.it/show/788444/rihanna-anti-world-tour/milano/2016-07-13/it)**.

Per oggi finisce qui, se volete segnalarci altre date ci trovate su **[Facebook](https://www.facebook.com/hotmcmag)**!
---
layout: rubriche
category: Rubriche
banner: "/assets/uploads/import.rubriche/wack-640x640.jpg"
title: "Wacky Spores The Chase"
excerpt: "Le idee nuove, fresche e interessanti in un videogioco vanno sempre premiate e incoraggiate. Wacky Spores The Chase rappresenta plasticamente un esempio di tutto ciò. La cosa da apprezzare ancora di più è che l’intero titolo è stato sviluppato interamente da un unico sviluppatore e per di più italiano ovvero Lorenzo Bellincampi a cui va [&hellip"
quote: ""
description: "Le idee nuove, fresche e interessanti in un videogioco vanno sempre premiate e incoraggiate. Wacky Spores The Chase rappresenta plasticamente un esempio di tutto ciò. La cosa da apprezzare ancora di più è che l’intero titolo è stato sviluppato interamente da un unico sviluppatore e per di più italiano ovvero Lorenzo Bellincampi a cui va [&hellip"
keywords: ""
date: 2017-03-18T00:00:00.000+01:00
author: "Game Master"
cover: "/assets/uploads/import.rubriche/wack-640x640.jpg"
pagination:
  enabled: true

---

Le idee nuove, fresche e interessanti in un videogioco vanno sempre premiate e incoraggiate. Wacky Spores The Chase rappresenta plasticamente un esempio di tutto ciò. La cosa da apprezzare ancora di più è che l’intero titolo è stato sviluppato interamente da un unico sviluppatore e per di più italiano ovvero Lorenzo Bellincampi a cui va il nostro plauso.

Il gioco è una sorta di gioco di ruolo con forti componenti da runner su mobile e quindi utilizza i turni con lo scopo per il giocatore di coprire lunghissime distanze. Avremo a disposizione tre funghi da controllare contemporaneamente e potremo muoverli nel campo di gioco in qualsiasi direzione preferiremo.

Ci saranno moltissimi insetti a darci fastidio e quindi dovremo fare attenzione a loro e ai loro attacchi che si manifesteranno sotto forma di proiettili. Quando il timer si blocca però potremo ingaggiare dei combattimenti e quindi sbizzarrirci con l’arsenale molto originale che avremo a disposizione.

La componente rpg esce fuori proprio in questo frangente dato che le spore che avremo a disposizione avranno stats e abilità uniche che ci torneranno utili in battaglia. È necessario pianificare al meglio gli ordini di attacco visto che non sempre tutti i personaggi saranno disponibili alla bisogna.

I tre personaggi differenti coprono naturalmente le tre diverse zone di gioco, alta, media e bassa e perciò dovremo fare molta attenzione a non venire travolti dai nemici.

Descritto così il gioco potrebbe sembrare alquanto semplice ma così non è. Il titolo è parecchio impegnativo e quindi dovremo procedere con varie fasi di trial and error per poter superare scenari particolarmente complicati.

Avanzando di livello poi otterremo nuove armi, personaggi e artefatti che potranno potenziare i nostri attacchi. Cresceremo sia raccogliendo le monete sparse per i livelli che completando alcune subquest che ci regaleranno del denaro supplementare. Tali sfide vanno dal non subire danni all’eliminazione di un determinato numero di nemici prestabilito.

Più i nemici diventeranno insidiosi più questo tipo di grinding diventerà indispensabile per avere la meglio sui più coriacei. Le sessioni sono comunque brevi e quindi perfette per un passatempo immediato.

Ottimo l’aspetto cartoonesco di tutto il titolo così come lo humor con citazioni provenienti da videogiochi famosi o film di assoluto successo.

Un titolo interessante senza dubbio che saprà divertirvi sessione dopo sessione.

Voto: 7
---
layout: rubriche
category: Rubriche
banner: "/assets/uploads/import.rubriche/kiss.jpeg"
title: "Novità da Kiss Ltd"
excerpt: "Kiss Ltd ci propone sempre titoli indie di estrema qualità per tutti gli amanti dei giochi particolari per piattaforma Pc. Ecco le proposte di questo mese. AGE OF FEAR THE UNDEAD KING In questo titolo molto particolare lo scenario è quello fantasy classico in cui umani e orchi e perfino i non morti combattono fra [&hellip"
quote: ""
description: "Kiss Ltd ci propone sempre titoli indie di estrema qualità per tutti gli amanti dei giochi particolari per piattaforma Pc. Ecco le proposte di questo mese. AGE OF FEAR THE UNDEAD KING In questo titolo molto particolare lo scenario è quello fantasy classico in cui umani e orchi e perfino i non morti combattono fra [&hellip"
keywords: ""
date: 2015-07-25T00:00:00.000+01:00
author: "Game Master"
cover: "/assets/uploads/import.rubriche/kiss.jpeg"
pagination:
  enabled: true

---

**[](https://hotmc.com/wp-content/uploads/2015/07/kiss.jpeg)** 
**Kiss Ltd ci propone sempre titoli indie di estrema qualità per tutti gli amanti dei giochi particolari per piattaforma Pc. Ecco le proposte di questo mese.**

**AGE OF FEAR THE UNDEAD KING**

In questo titolo molto particolare lo scenario è quello fantasy classico in cui umani e orchi e perfino i non morti combattono fra di loro per il dominio della terra al tempo conosciuta.

Il titolo è uno strategico a turni in cui oltre alla strategia è necessario anche un buon grado di fortuna grazie alla componente dei dadi che mischia le carte dal punto di vista delle battaglie.

Dal punto di vista tecnico il gioco evidenzia una grafica tipica da indie, quindi graziosa ma non eccezionale. Il gioco ha una visuale a volo d’uccello e utilizza prevalentemente una grafica in due dimensioni. Il motore Java poi funziona bene soprattutto per quanto concerne le animazioni dei personaggi. Buono il sonoro con una colonna sonora ottima e un doppiaggio fatto con attori veri.

[](https://hotmc.com/wp-content/uploads/2015/07/age.jpg)

Il titolo prevede due campagne distinte con quindici missioni l’una, una con un valente cavaliere mentre l’altra con un negromante molto potente con i suoi incantesimi. I livelli di difficoltà sono invece tre. I vostri progressi saranno salvati tra battaglia e battaglia.

Potremo anche creare delle battaglie controllate in cui scegliere da che parte stare. Potremo anche scegliere nuove unità da integrare volta per volta. Le unità tra cui scegliere sono circa una trentina, ognuna con le proprie peculiarità.

Avremo grande libertà di movimento e le unità si dividono essenzialmente in due gruppi ossia da combattimento puro e da combattimento a distanza, con cui appunto potremo lanciare varie magie quindi starà a noi decidere qualche preferire.

Il combattimento è basato come detto in precedenza su turni basati sui dadi e quindi questo aumenterà di netto il senso di sfida e divertimento. In aggiunta a questo bisogna mettere in evidenza come l’intelligenza artificiale dei nemici sia sempre piuttosto elevata.

Un buon strategico che offre un ottimo assortimento di unità per parecchie ore di divertimento. Consigliato.

Voto: 7.5

**CRICKET CAPTAIN 2015**

Il cricket non è uno sport molto popolare qui da noi ma comunque esistono molti appassionati che potrebbero essere interessati a questo tipo di titolo.

Il cricket è uno sport molto in voga nei paesi di stampo britannico. In pratica un giocatore dotato di vistose ginocchiere deve proteggere dei paletti dalla palla di un lanciatore. Questo il sunto molto stringato di questo particolare sport.

Questo simulatore vi metterà quindi alla guida di una squadra come manager della stessa e quindi tutte le scelte che faremo influenzeranno l’andamento della stessa sul campo.

Cominceremo una campagna scegliendo tra modalità facile e normale in grado di soddisfare quindi sia i novellini che gli esperti di questo franchise.

[](https://hotmc.com/wp-content/uploads/2015/07/cricket.jpg)

Dovremo quindi cominciare subito firmando contratti e stando bene attenti a fare nostri idoli della folla a un costo contenuto oppure investire in giovani promettenti però ancora sconosciuti. Potremo anche ingaggiare dei giocatori stranieri ma per un massimo di quattro e quindi dovremo tenere sotto controllo anche questo parametro in maniera permanente.

Le statistiche fin dall’inizio saranno veramente tantissime e quindi dovrete fare un po’ di pratica per districarvi al meglio tra tutte queste cifre. Si entra in campo e tutto si tramuta in simulazione pura e semplice. La struttura di gioco e gameplay è quindi quella classica del brand.

Potremo fare cambi in corsa durante la partita con pochi semplici click così come semplicemente premere l’autoplay e quindi guardarci comodamente in poltrona i risultati dei nostri sforzi.

Se siete appassionati del genere fatelo vostro e anche in caso contrario potreste provarlo e magari appassionarvi a questo sport.

Voto: 7
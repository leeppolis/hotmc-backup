---
layout: rubriche
category: Rubriche
banner: "/assets/uploads/import.rubriche/pinb.jpg"
title: "Pro Pinball Ultra"
excerpt: "Kickstarter è un gran toccasana, soprattutto per quei vecchi videogiocatori che hanno nostalgia dei titoli del passato. Il progetto Pro Pinball è nato proprio in questa direzione, ossia riportare in gloria una vecchia simulazione di flipper che ha creato eserciti di seguaci in passato. Quello in questione è forse il simulatore più realistico e accurato [&hellip"
quote: ""
description: "Kickstarter è un gran toccasana, soprattutto per quei vecchi videogiocatori che hanno nostalgia dei titoli del passato. Il progetto Pro Pinball è nato proprio in questa direzione, ossia riportare in gloria una vecchia simulazione di flipper che ha creato eserciti di seguaci in passato. Quello in questione è forse il simulatore più realistico e accurato [&hellip"
keywords: ""
date: 2016-02-12T00:00:00.000+01:00
author: "Game Master"
cover: "/assets/uploads/import.rubriche/pinb.jpg"
pagination:
  enabled: true

---

[](https://hotmc.com/wp-content/uploads/2016/02/pinb.jpg)  
Kickstarter è un gran toccasana, soprattutto per quei vecchi videogiocatori che hanno nostalgia dei titoli del passato. Il progetto Pro Pinball è nato proprio in questa direzione, ossia riportare in gloria una vecchia simulazione di flipper che ha creato eserciti di seguaci in passato.

Quello in questione è forse il simulatore più realistico e accurato in questo senso e dopo un periodo fortunato su iOS, finalmente è approdato anche su Steam in Early Access.

Il flipper in sala giochi ha fatto parte dell’infanzia di parecchi di noi, in cui bisognava sapere dosare al meglio la forza nei colpi assestati al flipper e quindi influenzare la traiettoria della sfera di metallo. Il gioco in questione riesce in maniera molto convincente e a ricreare tutto questo, compresi i tilt per i troppi colpi inferti alla macchina oppure le classifiche online per confrontare i propri risultati con quelli degli altri. Lo scopo principale è infatti quello di battere ogni record possibile esistente e quindi regalarsi una propria fetta di eternità nella storia.

Il feeling di retrò anche in questo titolo quindi è onnipresente anche se le meraviglie tecnologiche attuali danno un tocco di modernità al tutto. Gli effetti a schermo sono infatti molto variegati e realistici e per quanto riguarda i vari led o le luci a schermo, gli sviluppatori si sono veramente superati.

[](https://hotmc.com/wp-content/uploads/2016/02/pinb-2.jpg)

Sono presenti vari minigiochi e quest all’interno del gioco che varieranno nettamente il gameplay. Potremo in questo modo guadagnare punti extra o palline addizionali. Potremo infatti doverci trovare a gestire fino a 10 palline contemporaneamente.

Potremo sia giocare in maniera classica che a due giocatori per raggiungere il punteggio più alto. Potremo anche giocare con la versione senza vetro e quindi influenzare ancora di più il comportamento della pallina dando grandi botte al macchinario. Sono presenti poi le classifiche online da tutto il mondo per delle sfide indiavolate punto su punto. Per questo dovremo comunque creare un account dedicato.

Nella versione deluxe potremo personalizzare la nostra tavola con luci, suoni e colori in modo da ottimizzare il proprio gioco al meglio. Il comparto tecnico è ottimo e si avvale per la grafica di un fotorealismo di livello molto alto. Anche la fisica della pallina negli urti anche delle leve si comporta molto bene. Ottimo anche il sonoro che anch’esso dà una certa di nostalgia.

Un grande classico che siamo certi in molti apprezzeranno.

Voto: 8.5
---
layout: rubriche
category: Rubriche
banner: "/assets/uploads/import.rubriche/wind-1-640x360.jpg"
title: "Windjammers Ps4"
excerpt: "Windjammers è un classico dell’era arcade targato Neo Geo. Un vero e proprio titolo iconico degli anni Novanta che ha fatto divertire migliaia di ragazzini davanti al classico cabinato arcade. Il gioco uscì nel lontano 1994 ad opera dei genii di Data East e oggi dopo 23 anni ritorna sia per Playstation 4 che per [&hellip"
quote: ""
description: "Windjammers è un classico dell’era arcade targato Neo Geo. Un vero e proprio titolo iconico degli anni Novanta che ha fatto divertire migliaia di ragazzini davanti al classico cabinato arcade. Il gioco uscì nel lontano 1994 ad opera dei genii di Data East e oggi dopo 23 anni ritorna sia per Playstation 4 che per [&hellip"
keywords: ""
date: 2017-09-19T00:00:00.000+01:00
author: "Game Master"
cover: "/assets/uploads/import.rubriche/wind-1-640x360.jpg"
pagination:
  enabled: true

---

Windjammers è un classico dell’era arcade targato Neo Geo. Un vero e proprio titolo iconico degli anni Novanta che ha fatto divertire migliaia di ragazzini davanti al classico cabinato arcade. Il gioco uscì nel lontano 1994 ad opera dei genii di Data East e oggi dopo 23 anni ritorna sia per Playstation 4 che per Playstation Vita con un porting fedelissimo all’originale.  
Il gameplay del titolo, per chi non lo sapesse, è basato su uno sport che mischia regole del tennis e dell’air hockey. Ci troviamo in arene con una visuale rigorosamente a volo d’uccello in cui dovremo riuscire a mandare con forza e astuzia il nostro fresbee nella porta avversaria.

Servono tempismo, traiettorie imparabili e sponde impensabili con annesso tutto un repertorio di finte, pallonetti e mosse speciali. Vince il primo che raggiunge 12 punti oppure chi allo scadere del tempo ha almeno un punto in più del suo avversario.  
I punti si guadagnano in base a quale porta riusciremo a spedire il nostro fresbee oppure nel caso in cui questo cada a terra potremo guadagnare 2 punti comodi.

Da questa descrizione il gioco sembra non molto complesso ma vi garantiamo che dovrete impegnarvi parecchio per mantenere sul campo una posizione vincente e dosare le scivolate a tempo per raccogliere il fresbee nei momenti decisivi.  
Dovremo anche saper dosare forza e velocità dei nostri colpi. Il gioco qundi è sempre frenetico e molto rapido, in cui i riflessi sono veramente tutto, in special modo al livello di difficoltà più alto.

Farete un vero e e proprio tuffo nel passato quando vi ritroverete davanti la schermata di selezione dei personaggi. Ognuno ha statistiche particolari, dai più forti e nerboruti fino ai più agili e rapidi. I personaggi comunque hanno degli attacchi speciali sempre diversi attivabili in fasi particolari del match.

Potremo giocare sia online che offline in modalità arcade e quindi affrontando tutti i vari avversari uno dopo l’altro oppure in versus con un amico. Per il multiplayer è disponibile una leaderboard. Potremo sia guadagnare un punteggio prestabilito che prendere parte a sfide classificate. È stata inserita anche la possibilità di organizzare sfide private tramite lobby all’occorrenza. Previsti anche bonus e malus a seconda del nostro comportamento sul campo.

Il comparto grafico è identico al passato per un perfetto effetto nostalgia. Le differenze principali si riscontrano nei menù. Potremo però giocare anche in 16:9 e non solo in 4:3.  
Un’operazione nostalgias riuscitissima per un gioco immediato e divertente che mette d’accordo tutti. Sia chi lo ha amato in forma di cabinato sia chi lo scopre per la prima volta non potrà fare a meno di giocarci, sperimentare e divertirsi.

**Voto: 8.5**
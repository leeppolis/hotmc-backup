---
layout: rubriche
category: Rubriche
banner: "/assets/uploads/import.rubriche/justin-bua.jpg"
title: "Comic Strips Never Die: #6 Justin Bua, l’artista del popolo"
excerpt: "L’Hip Hop nel bene o nel male ha da sempre sfornato artisti tra i più talentuosi in tutti i campi dell’arte, dalla musica alla danza, dalla scrittura alla pittura. Justin Bua è uno di quegli artisti: eclettico e talentuoso, è uno dei più affascinanti della scena di Los Angeles. Nato e cresciuto nell’Upper West Side [&hellip"
quote: ""
description: "L’Hip Hop nel bene o nel male ha da sempre sfornato artisti tra i più talentuosi in tutti i campi dell’arte, dalla musica alla danza, dalla scrittura alla pittura. Justin Bua è uno di quegli artisti: eclettico e talentuoso, è uno dei più affascinanti della scena di Los Angeles. Nato e cresciuto nell’Upper West Side [&hellip"
keywords: ""
date: 2017-03-15T00:00:00.000+01:00
author: "Goodidea Style"
cover: "/assets/uploads/import.rubriche/justin-bua.jpg"
pagination:
  enabled: true

---

L’Hip Hop nel bene o nel male ha da sempre sfornato artisti tra i più talentuosi in tutti i campi dell’arte, dalla musica alla danza, dalla scrittura alla pittura. Justin Bua è uno di quegli artisti: eclettico e talentuoso, è uno dei più affascinanti della scena di Los Angeles. Nato e cresciuto nell’Upper West Side di NYC, Bua è al tempo stesso ballerino, pittore, artigiano e imprenditore, conosciuto ai più come l’artista del popolo: e il perché lo scopriremo tra poco.

Ha studiato presso l’Art Center College of Design di Pasadena dove si è laureato in illustrazione, materia che ha insegnato per dieci anni alla University of Southern in California. “Artist for the people, by the people, of the people”, il suo stile è spesso paragonato, forse erroneamente, a quello del grande Ernie Barnes. Trasuda tutta la sua esperienza e le sue passioni ed è per questo motivo che l’arte di Bua è intima e personale proprio come quella di Barnes.

La scelta di raffigurare delle vere icone del nostro tempo come Nas, Mos Def, Q-Tip, Tupac, Big Daddy Kane quali protagonisti di una rivoluzione culturale chiamata Hip Hop e stata ampiamente plasmata dal suo pennello. Un talento indiscusso e molto quotato nelle gallerie d’arte, tanto da arrivare a battere una sua opera oltre $ 75.000, ma al tempo stesso un democratizzatore dell’arte che decide di vendere a prezzi accessibili a tutti le sue opere organizzando mostre e eventi come quella che si è tenuta lo scorso 24 febbraio a Houston in Texas. “This is my way of giving back to the people.”

Il sodalizio ufficiale tra Bua e il mondo Hip Hop è forse rappresentato dalla sua performance sul palco al fianco di Nas. Una consacrazione epica avvenuta a Denver nel 2014 che ha miscelato il rap con la pittura in un esperimento magico e riuscitissimo: questo è Hip Hop!

  
Ma non si tratta dell’unica impresa epica di Bua: soltanto pochi mesi più tardi è riuscito a replicare con Phife Dawg degli ATCQ in quello che i media hanno definito il mini Coachella di Denver, realizzando una seconda tavola passata senza dubbio alla storia, purtroppo anche in relazione al lutto che ha colpito il gruppo.

Ciò che continua a dare ossigeno alla sua arte è il concetto di atemporalità, molto presente nelle atmosfere dei dipinti.“It’s like listening to a Beatles song “Strawberry Fields” is all about the timelessness. That’s why my art resonates with that music. I try to make it timeless.”

Se volete scoprire di più sull’artista, non vi rimane che andare sul suo sito e seguirlo attraverso i suoi profili social.

[**Justinbua.com**](http://www.justinbua.com)  
[**Instagram.com/justinbua**](https://www.instagram.com/justinbua)  
[**Twitter.com/justinbua**](https://www.twitter.com/justinbua)  
[**Pinterest.com/justinbua**](https://www.pinterest.com/justinbua)  
[**Youtube.com/buatv**](https://www.youtube.com/buatv)
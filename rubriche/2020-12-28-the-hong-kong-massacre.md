---
layout: rubriche
category: Rubriche
banner: "/assets/uploads/import.rubriche/hong1-640x360.jpg"
title: "The Hong Kong Massacre"
excerpt: "Quando si mettono assieme le atmosfere hard boiled alla John Woo con Hotline Miami il risultato è qualcosa di molto simile a questo The Hong Kong Massacre. Il tutto con un’ottima grafica fluida anche nei momenti più concitati e anche del bullet time per spezzare un po’ l’azione. Il gioco è un top down shooter [&hellip"
quote: ""
description: "Quando si mettono assieme le atmosfere hard boiled alla John Woo con Hotline Miami il risultato è qualcosa di molto simile a questo The Hong Kong Massacre. Il tutto con un’ottima grafica fluida anche nei momenti più concitati e anche del bullet time per spezzare un po’ l’azione. Il gioco è un top down shooter [&hellip"
keywords: ""
date: 2020-12-28T00:00:00.000+01:00
author: "Game Master"
cover: "/assets/uploads/import.rubriche/hong1-640x360.jpg"
pagination:
  enabled: true

---

Quando si mettono assieme le atmosfere hard boiled alla John Woo con Hotline Miami il risultato è qualcosa di molto simile a questo The Hong Kong Massacre.

Il tutto con un’ottima grafica fluida anche nei momenti più concitati e anche del bullet time per spezzare un po’ l’azione.

Il gioco è un top down shooter di altissima qualità e lavoro ancora più pregevole dato che è stato realizzato dal piccolo studio indipendente svedese VRESKI composto da sole due persone. Un gioco che mette al centro di tutto l’azione e in cui dovremo eliminare tutto ciò che è a schermo con una pioggia di proiettili e contemporaneamente schivare quelli che pioveranno in testa a noi con capriole spettacolari.

Il setting è quello di una Hong Kong dei primi anni Novanta in cui vestiremo i panni di un ex poliziotto in cerca di vendetta per l’assassinio della sua collega di sempre. Proprio per questo motivo dovremo fare piazza pulita di tutta una serie di criminali a suon di pallottole.

Dovremo quindi fare piazza pulita di livelli dopo livelli con tantissime munizioni a disposizione anche se una volta che verremo colpiti anche solo una volta vedremo il game over. Dovremo quindi sfruttare coperture e i vari rallentamenti temporali anche perché i nemici sono piuttosto attendisti e quindi si rintaneranno e toccherà a voi farli uscire allo scoperto.

Verso la fine ci saranno anche nemici più aggressivi che dovranno essere colpiti due volte per poter metterli a terra. Il gioco poi livello per livello propone anche degli obiettivi extra come il ripulire un livello entro un certo tempo oppure andare sempre a segno o ancora non ricorrere mai al bullet time.

Il level design è molto buono e consente al giocatore molteplici approcci strategici per affrontarlo. Avremo a disposizione quattro tipi di arma da fuoco e starà sempre a noi decidere se magari sfondare una porta o una finestra e fare irruzione oppure muoverci più guardinghi senza fare troppo rumore. Divertenti anche le battaglie con i vari boss ed è presente perfino una leaderboard per confrontarci sui tempi con gli altri giocatori.

Un titolo godibile, immediato e divertente.

**Voto: 8**
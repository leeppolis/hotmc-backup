---
layout: rubriche
category: Rubriche
banner: "/assets/uploads/import.rubriche/turri1-640x360.jpg"
title: "Turrican Flashback Collection"
excerpt: "Sulla scia delle remaster e delle collection di vecchie glorie arriva anche questo classico sparatutto degli anni Novanta, ossia il mitico Turrican. Questa Flashback Collection arriva con ben quattro titoli sia su Playstation 4 che su Switch. I quattro titoli della collection sono Turrican I e Turrican II nelle versioni per Amiga, Super Turrican del [&hellip"
quote: ""
description: "Sulla scia delle remaster e delle collection di vecchie glorie arriva anche questo classico sparatutto degli anni Novanta, ossia il mitico Turrican. Questa Flashback Collection arriva con ben quattro titoli sia su Playstation 4 che su Switch. I quattro titoli della collection sono Turrican I e Turrican II nelle versioni per Amiga, Super Turrican del [&hellip"
keywords: ""
date: 2021-02-03T00:00:00.000+01:00
author: "Game Master"
cover: "/assets/uploads/import.rubriche/turri1-640x360.jpg"
pagination:
  enabled: true

---

Sulla scia delle remaster e delle collection di vecchie glorie arriva anche questo classico sparatutto degli anni Novanta, ossia il mitico Turrican.

Questa Flashback Collection arriva con ben quattro titoli sia su Playstation 4 che su Switch. I quattro titoli della collection sono Turrican I e Turrican II nelle versioni per Amiga, Super Turrican del 1993 per Super Nintendo e, Mega Turrican del 1994 per Sega Genesis.

Il gioco è un run and gun di stampo europeo molto frenetico e fluidissimo, con tantissimi livelli, tantissima esplorazione e alcune innovazioni sul tema che hanno letteralmente fatto scuola.

Giochi dalla curva di apprendimento abbastanza rapida, con boss fight impegnative anche se i livelli di difficoltà a disposizione sono tre quindi anche i meno avvezzi potranno comunque apprendere l’andamento del gioco. Potremo anche sfruttare il rewind di gioco nel caso dovessimo sbagliare troppo in modo da poter testare un sano trial and error.

Inseriti anche i trofei su Playstation 4 che sono ben 19 e questo elemento ci consentirà di avere parecchia soddisfazione, soprattutto dal momento in cui sconfiggeremo gli impegnativi boss di fine livello, su tutti il pericolosissimo Piranha.

Non sono presenti tantissimi extra e il tutto è molto ridotto all’osso anche se il gameplay è tutto in questo tipo di gioco e quindi giocare senza troppi fronzoli non sempre può essere considerato come un elemento meramente negativo.

La grafica è il trionfo del retrogaming e del 16 bit e nella collection sono state inserite tutte le opzioni per filtrare la grafica per fare assumere al gioco l’aspetto da tubo catodico. Molteplici formati sono disponibili anche per accontentare tutti, dallo schermo intero al 4:3.

Il comparto sonoro è polifonico e a livelli che risulta attuale anche per gli standard odierni. Il tutto a opera di Chris Huelsbeck.

Un vero e proprio showcase di uno dei giochi più belli e impegnativi di tutti i tempi. Un tuffo nel passato nell’era dei gloriosi 16 bit che porta per la prima volta su console i due classici Amiga mai uscita prima d’ora su nessun altro formato.

Imperdibile per i collezionisti.

**Voto: 8**
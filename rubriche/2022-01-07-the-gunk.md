---
layout: rubriche
category: Rubriche
banner: "/assets/uploads/import.rubriche/gunk1-640x360.jpg"
title: "The Gunk"
excerpt: "The Gunk è un titolo che rappresenta realmente una sorta di entry level per tutti nel mondo dei videogiochi. Un gioco comunque molto incentrato sull’esplorazione e la narrazione che quindi risulta molto godibile e mai dai ritmi troppo forsennati. Il plot vede Rani e Beck che assieme al robottino Curt viaggiano da una parte all’altra [&hellip"
quote: ""
description: "The Gunk è un titolo che rappresenta realmente una sorta di entry level per tutti nel mondo dei videogiochi. Un gioco comunque molto incentrato sull’esplorazione e la narrazione che quindi risulta molto godibile e mai dai ritmi troppo forsennati. Il plot vede Rani e Beck che assieme al robottino Curt viaggiano da una parte all’altra [&hellip"
keywords: ""
date: 2022-01-07T00:00:00.000+01:00
author: "Game Master"
cover: "/assets/uploads/import.rubriche/gunk1-640x360.jpg"
pagination:
  enabled: true

---

The Gunk è un titolo che rappresenta realmente una sorta di entry level per tutti nel mondo dei videogiochi. Un gioco comunque molto incentrato sull’esplorazione e la narrazione che quindi risulta molto godibile e mai dai ritmi troppo forsennati.

Il plot vede Rani e Beck che assieme al robottino Curt viaggiano da una parte all’altra dell’universo in cerca di energia a bordo dell’astronave Bunny. Riescono a captare un segnale da un pianeta apparentemente insignificante e quindi decidono di recarcisi. Un incipit interessante questo messo in piedi da Image & Form che vi farà vivere un’avventura rilassata e appassionante.

The Gunk è un buon platform con elementi di avventura ed esplorativi. Gunk è una sorta di schiuma nera che circonda tutto il pianeta e che nei panni di Rani assieme a Beck dovremo riuscire a debellare, con chiari riferimenti ambientalisti. Pulendo l’area con la nostra mano meccanica il tutto rifiorisce di nuova linfa.

Potremo così fare rifluire in maniera potente l’energia benefica del Geist e quindi poter scoprire nuove zone da esplorare. Le meccaniche sono semplici ma comunque divertenti e immediate e sarete invogliati a scoprire sempre più risorse.

Pulire il tutto è veramente appagante e sicuramente dai i ritmi blandi ci si potrà concentrare bene sulla storia simpatica e interessante. Anche i nemici non sono mai impegnativi e proprio per questo il grado di sfida di questo titolo è adatto anche ai più piccoli.

Tutto è coerente e ben realizzato anche a livello di grafica, con influenze quasi super deforme che certamente non sfigurano e quasi danno l’impressione di un film d’animazione di grande qualità.

Un gioco facile e immediato che comunque regala soddisfazioni a chiunque ci si approcci con il giusto spirito, a qualsiasi età.

**Voto: 7.5**
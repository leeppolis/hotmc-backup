---
layout: rubriche
category: Rubriche
banner: "/assets/uploads/import.rubriche/hitch1-640x270.jpg"
title: "Hitchhiker Vr"
excerpt: "Mad About Pandas e Versus Evil hanno dato vita a un walking simulator molto particolare perché non è basato tanto sul camminare quanto invece sul fare l’autostop. Il gioco adesso si avvale anche della realtà virtuale, elemento non da poco in questo senso. Un gioco tipico dell’universo mobile che quindi punta tutto sull’aspetto narrativo piuttosto [&hellip"
quote: ""
description: "Mad About Pandas e Versus Evil hanno dato vita a un walking simulator molto particolare perché non è basato tanto sul camminare quanto invece sul fare l’autostop. Il gioco adesso si avvale anche della realtà virtuale, elemento non da poco in questo senso. Un gioco tipico dell’universo mobile che quindi punta tutto sull’aspetto narrativo piuttosto [&hellip"
keywords: ""
date: 2022-03-30T00:00:00.000+01:00
author: "Game Master"
cover: "/assets/uploads/import.rubriche/hitch1-640x270.jpg"
pagination:
  enabled: true

---

Mad About Pandas e Versus Evil hanno dato vita a un walking simulator molto particolare perché non è basato tanto sul camminare quanto invece sul fare l’autostop.

Il gioco adesso si avvale anche della realtà virtuale, elemento non da poco in questo senso.

Un gioco tipico dell’universo mobile che quindi punta tutto sull’aspetto narrativo piuttosto che sul gameplay puro. Il gioco in totale dura circa un paio di ore anche se ci sono spunti originali molto interessanti soprattutto per un titolo di questo tipo e la possibilità anche di avere dei finali diversi e che quindi andranno a incentivare la rigiocabilità del titolo.

La storia si dipana su cinque capitoli differenti con il protagonista che si intrattiene in dialoghi con le persone che gli offriranno un passaggio sulla strada. La particolarità sta nel fatto che il nostro protagonista ha perso la memoria e quindi non rammenta né chi sia né dove si stia recando.

Il gioco sembra quasi una via di mezzo tra road movie e fumetto, il tutto condito con un’ottima scrittura e dei dialoghi eccellenti fra il protagonista e i vari personaggi. Giocheremo quindi poco ma passeremo molto tempo ad ascoltare e a vedere ciò che i nostri accompagnatori evocheranno con i loro racconti. Non ci sposteremo ma potremo vedere tutto dal parabrezza.

Potremo girare la testa come vorremo, controllare gli interni dell’abitacolo e scegliere come rispondere all’autista. In base a come interagiremo con l’ambiente circostante potremo sbloccare anche delle risposte differenti così da variare la conversazione.

Buono il comparto tecnico con una costruzione poligonale di livello e delle animazioni dei personaggi molto particolari. Il gioco in generale dal punto di vista tecnico possiede molta personalità. Ancora meglio il comparto sonoro con un doppiaggio in inglese di livello cinematografico fatto da attori professionisti ma tutto sottotitolato in italiano.

Il tutto con il supporto della realtà virtuale assume i contorni di una vera e propria esperienza totalizzante più che un videogioco e trovarci sul sedile del passeggero con degli sconosciuti che ci parleranno e ci chiederanno cose è un’esperienza veramente incredibile in vr.

Un titolo molto particolare che certamente merita un’occhiata per un’esperienza diversa.e interagiremo anche risolvendo degli enigmi come accadeva nella versione normale.

**Voto: 8**
---
layout: rubriche
category: Rubriche
banner: "/assets/uploads/import.rubriche/Kotodama1-640x427.jpg"
title: "Kotodama The 7 Mysteries of Fujisawa"
excerpt: "Kotodama è una visual novel interessante in cui vestiremo i panni di uno studente che si è appena trasferito in un nuovo istituto scolastico. I motivi dell’abbandono della sua vecchia scuola sono inzialmente ignoti ma verranno rivelati con il proseguo della trama. Il tutto è legato al patto che il protagonista ha siglato con il [&hellip"
quote: ""
description: "Kotodama è una visual novel interessante in cui vestiremo i panni di uno studente che si è appena trasferito in un nuovo istituto scolastico. I motivi dell’abbandono della sua vecchia scuola sono inzialmente ignoti ma verranno rivelati con il proseguo della trama. Il tutto è legato al patto che il protagonista ha siglato con il [&hellip"
keywords: ""
date: 2019-06-12T00:00:00.000+01:00
author: "Game Master"
cover: "/assets/uploads/import.rubriche/Kotodama1-640x427.jpg"
pagination:
  enabled: true

---

Kotodama è una visual novel interessante in cui vestiremo i panni di uno studente che si è appena trasferito in un nuovo istituto scolastico. I motivi dell’abbandono della sua vecchia scuola sono inzialmente ignoti ma verranno rivelati con il proseguo della trama.

Il tutto è legato al patto che il protagonista ha siglato con il piccolo demone felino blu chiamato Mon-Chan che vi accompagnerà dappertutto sedendosi sulla vostra spalla ma invisibile agli altri personaggi del gioco.

Nanami successivamente ci inviterà a prendere parte al club di ricerche occulte della scuola così da poter risolvere assieme i famosi 7 misteri che si annidano nel liceo di Fujisawa.

Assieme a Wakaba che è anche il presidente del club dovremo dare la caccia a fantasmi in tenuta elegante, angeli che appaiono nella torre dell’orologio e anche scongiurare la malvagia maledizione di Mikoto che colpisce gli studenti della scuola.

Ognuno dei sette misteri rappresenta un capitolo della storia e il tutto consisterà nel dialogare in maniera statica con i vari personaggi che ci si pareranno di fronte, raccogliendo contemporaneamente indizi per risolvere i misteri sovrannaturali.

Per i nostri scopi potremo utilizzare anche il social network scolastico chiamato Quaker in modo da condividere informazioni importanti con gli altri studenti.

Il fulcro del tutto è l’esplorazione dei vari locali che ci permetteranno di sbloccare eventi e la partecipazione di nuovi personaggi alle indagini.

I primi enigmi sono abbastanza basilari anche se mano a mano che la storia procede il tutto assumerà dei contorni molto più dark che all’inizio.

Il gioco è interamente vociato e le espressioni dei protagonisti permettono di comprendere in maniera convincente i cambiamenti repentini delle varie situazioni che ci verranno proposte.

Un altro elemento fondamentale è il mantenere lo status di euforia della persona che stiamo interrogando in modo da ottenere molte più informazioni utili. Avremo delle sorte di bolle che potranno essere utilizzate in maniera limitata e al momento più opportuno in modo da generare nel nostro interlocutore felicità. Se sbaglieremo gli approcci i personaggi potrebbero chiudersi a riccio quindi attenzione. Per gestire queste situazioni ci verranno proposti dei minigame a blocchi, tipici di alcuni puzzle games.

Una visual novel fuori dalle righe con una buona trama inframmezzata da mini game che spezzano bene il ritmo.

**Voto: 7**
---
layout: rubriche
category: Rubriche
banner: "/assets/uploads/import.rubriche/peterockclsmooth.jpg"
title: "Eventi & Concerti: 7 settembre – 3 dicembre"
excerpt: "Bentornati alla prima vera puntata autunnale del 2017. Pronti a ricominciare? Si parte con qualcosa di soft, ovvero con una bella puntatina al cinema. Dal 7 al 13 settembre, infatti, sbarca nelle sale italiane il film su Tupac, All Eyez on Me (di cui vi avevamo già parlato qui). Per info, orari e location, clic [&hellip"
quote: ""
description: "Bentornati alla prima vera puntata autunnale del 2017. Pronti a ricominciare? Si parte con qualcosa di soft, ovvero con una bella puntatina al cinema. Dal 7 al 13 settembre, infatti, sbarca nelle sale italiane il film su Tupac, All Eyez on Me (di cui vi avevamo già parlato qui). Per info, orari e location, clic [&hellip"
keywords: ""
date: 2017-09-05T00:00:00.000+01:00
author: "Marta Blumi Tripodi"
cover: "/assets/uploads/import.rubriche/peterockclsmooth.jpg"
pagination:
  enabled: true

---

Bentornati alla prima vera puntata autunnale del 2017\. Pronti a ricominciare?

Si parte con qualcosa di soft, ovvero con una bella puntatina al cinema. Dal 7 al 13 settembre, infatti, sbarca nelle sale italiane il film su Tupac, _**All Eyez on Me**_ (di cui vi avevamo già parlato [**qui**](https://hotmc.com/all-eyez-on-me-e-tutti-gli-altri-tutti-i-film-in-uscita-su-tupac-shakur/)). Per info, orari e location, clic [**qui**](http://www.alleyezonme.it/).

E sempre il 7 settembre grande ritorno di **Dam-Funk** a Milano, imperdibile per tutti gli amanti del funk e dintorni: dettagli [**qui**](https://www.facebook.com/events/492271901118876/).

Dall’8 al 13 settembre Torino ospita il **Maze Festival**, dedicato a streetwear e street culture: quattro giorni di serate, incontri, battle e concerti per tutti gli amanti di rap, breakdance e djing. Info e programma completo [**qui**](http://www.maze.events/en/).

Il 22 settembre, al **Festival della Poesia** in provincia di Modena, un incontro-confronto straordinario: quello tra **Murubutu e Francesco Guccini**. Finalmente il rap viene elevato al rango di poesia e cantautorato! Tutte le info [**qui**](https://www.facebook.com/pg/PoesiaFestival/about/?ref=page%5Finternal).

Il 12 ottobre, grandissime notizie per tutti gli amanti della golden age: **Pete Rock & C.L. Smooth** sbarcano al leggendario Biko di Milano! Più info non appena disponibili. (_continua dopo la foto_)

Saltiamo direttamente a novembre, più precisamente dall’1 al 7, con l’annuncio della line-up del **Club 2 Club** di Torino, come sempre ricchissima. Purtroppo quest’anno non ci sono act puramente hip hop, ma sicuramente c’è terreno fertile per chi ama le contaminazioni. Tra i nomi da non perdere citiamo **Jungle**, **Kamasi Washington** e **Mura Masa**. Info e prevendite [**qui**](http://clubtoclub.it/it/).

Dal 2 al 12 novembre, invece, Milano ospita il sempre ottimo **JazzMi**: quest’anno ancora più clamoroso del solito, perché la una line-up come sempre impeccabile (vedi alla voce **Chilli Gonzales, Sun Ra Archestra, Ben L’Oncle Soul** e tanti altri) è capitanata dai magnifici **De La Soul**, il 3 novembre! Info e prevendite già disponibili [**qui**](http://www.jazzmi.it/).

Il 9 e il 10 novembre si vocifera di un ritorno di **Oddisee** in Italia, dopo la standing ovation per i suoi concerti dell’anno scorso: più info non appena disponibili. Idem per **Illa-J**, fratello di J Dilla, che invece dovrebbe essere dalle nostre parti tra il 24 e il 26.

Dal 21 al 26 novembre, invece, è il turno della terza edizione di una rassegna che già promette benissimo: il **Linecheck Music Meeting** a Milano. Prende a modello molti altri eventi simili all’estero e vuole essere un’occasione di incontro e aggiornamento professionale per gli addetti ai lavori, oltre che una buona scusa per vedersi qualche ottimo concerto. Ci sarà quindi una parte più formativa, con corsi, conferenze e incontri aperti agli iscritti, e una parte puramente live. In quest’ultima, la line up è notevole: si va da **Little Dragon** a **Thundercat**, fino ad arrivare al gran finale con **Freddie Gibbs**. Info e prevendite, sia per l’aggiornamento professionale che per i concerti, [**qui**](http://www.linecheckfestival.com/).

Ottima line-up anche per il **Jazz Re:Found**, ormai una garanzia nell’ambito dei festival invernali italiani. Quest’anno sarà dal 29 novembre al 3 dicembre a Torino, e tra i nomi degni di nota segnaliamo **Thundercat** e **Roni Size**. Info e prevendite [**qui**](http://jazzrefound.it/never-hype-ever-ahead/).

E con questo è tutto, se abbiamo dimenticato qualcosa ci trovate [**su Facebook**](https://www.facebook.com/hotmcmag). Alla prossima!2
---
layout: rubriche
category: Rubriche
banner: "/assets/uploads/import.rubriche/the-alchemist-oh-no-gangrene.jpg"
title: "Eventi & Concerti: 22 ottobre – 30 gennaio"
excerpt: "Torniamo a bomba con una carrellata di concerti imperdibili sparsi per tutta la penisola (e limitrofi). Pronti per prendere appunti? Riguardo ai Mobb Deep. Il 22 ottobre, oggi, suoneranno a Torino, e questo già lo sapete, mentre abbiamo finalmente qualche certezza per la data del centro-sud al 23: la città prescelta è Napoli, tutte le info qui. [&hellip"
quote: ""
description: "Torniamo a bomba con una carrellata di concerti imperdibili sparsi per tutta la penisola (e limitrofi). Pronti per prendere appunti? Riguardo ai Mobb Deep. Il 22 ottobre, oggi, suoneranno a Torino, e questo già lo sapete, mentre abbiamo finalmente qualche certezza per la data del centro-sud al 23: la città prescelta è Napoli, tutte le info qui. [&hellip"
keywords: ""
date: 2015-10-22T00:00:00.000+01:00
author: "Marta Blumi Tripodi"
cover: "/assets/uploads/import.rubriche/the-alchemist-oh-no-gangrene.jpg"
pagination:
  enabled: true

---

[](https://hotmc.com/wp-content/uploads/2015/10/the-alchemist-oh-no-gangrene.jpg)

Torniamo a bomba con una carrellata di concerti imperdibili sparsi per tutta la penisola (e limitrofi). Pronti per prendere appunti?

Riguardo ai **Mobb Deep.** Il 22 ottobre, oggi, suoneranno a **[Torino](https://www.facebook.com/events/1635200720093340/)**, e questo già lo sapete, mentre abbiamo finalmente qualche certezza per la data del centro-sud al 23: la città prescelta è Napoli, tutte le info **[qui](https://www.facebook.com/events/1158421507504739/)**.

Sempre il 23 ottobre, ve lo ricordiamo ancora una volta, **Jedi Mind Trix + Non Phixion** sullo stesso palco! La resa live di entrambi i gruppi è letteralmente leggendaria, quindi vi consigliamo caldamente di non mancare. Tutte le informazioni le trovate su [**Facebook**](https://www.facebook.com/events/1588408181420292/?action%5Fhistory=null "https://www.facebook.com/events/1588408181420292/?action_history=null").

Il 31 ottobre e l’1 novembre torna in Italia anche **Kid Ink**: per la prima data di Modena **[ecco tutte le info](https://www.facebook.com/events/912123335501882)**, mentre riguardo alla seconda di Milano i dettagli li potete trovare [**qui**](http://www.barleyarts.com/evento/kid-ink-milano/ "http://www.barleyarts.com/evento/kid-ink-milano/").

L’1 novembre sbarca per la prima volta a Roma anche **Rome Fortune** (sembra un gioco di parole ma non lo è), il rapper preferito di Four Tet e Toro y Moi, ma anche di Gucci Mane: un tipo piuttosto eclettico, insomma, che vale la pena di scoprire. I dettagli sono tutti **[qui](http://www.radarconcerti.com/)**.

Il 5 novembre dovrebbe sbarcare in Italia anche **Jazzy Jeff**: la location dovrebbe essere Brescia, non appena verranno annunciati i particolari vi aggiorneremo.

E sempre tra le date non ancora annunciate ma date per certe, il 6 novembre dovrebbero essere in Italia gli **Smiff’n’Wessun** in compagnia di **Buckshot**: vi faremo sapere esattamente dove non appena la info sarà disponibile

Gradito ritorno anche per **Esperanza Spalding**, che sarà in tour dalle nostre parti a novembre: più precisamente, il 9 a Como e il 10 a Padova. Tutte le info, nonché le prevendite, a [**questo link**](http://www.dalessandroegalli.com/events/360/esperanza-spalding "http://www.dalessandroegalli.com/events/360/esperanza-spalding").

**Kamasi Washington**, se lo conoscete solo di nome ma non di fatto, è il visionario sassofonista jazz che ha lavorato con Kendrick Lamar durante la lavorazione di _To pimp a butterfly_: se avete gusti raffinati, non potete assolutamente perdervelo. Arriverà in Italia per tre date consecutive, il 9 novembre a Bologna, il 10 a Roma e l’11 a Milano: le prevendite sono**[ già aperte](http://www.radarconcerti.com/)**.

Il 14 novembre è il turno di **dj Premier**, che torna in Italia e più precisamente a Roma: i dettagli li trovate **[su Facebook](https://www.facebook.com/raginbullofficial/photos/a.405825626115729.93712.390389357659356/1037640769600875/?type=3&theater)**.

Il 17 novembre arrivano anche gli **Shabazz Palaces**, stavolta a Torino: informazioni e prevendite già disponibili **[qui](http://www.radarconcerti.com/)**.

Il 19 novembre, evento imperdibile: **Oh No** e **The Alchemist**, aka **Gangrene**, sbarcano al Brancaleone di Roma: i dettagli sono tutti su **[Facebook](https://www.facebook.com/events/771256446334370/)**.

Per gli amanti di R’n’B e UK Garage, il posto dove essere il 21 novembre è Lugano, perché **Craig David** sarà per una sera il fautore di un esclusivo dj set. Tutte le info s u**[Facebook](https://www.facebook.com/events/172940759714140/)**.

Il 22 novembre un’altra data che vi avevamo preannunciato e di cui ora abbiamo i dettagli: **R.A. The Rugged Man**, insieme ad **A.F.R.O.** e a **Mr. Green**, saranno a Frosinone: i dettagli sono **[qui](https://www.facebook.com/events/1637631919811600)**.

**The-Internet**, il visionario collettivo hip hop/contemporary R’n’B legato agli Odd Future, arriva in Italia con un mini tour di tre date. Più precisamente, il 2 dicembre a Milano, il 3 a Roma e il 4 a Bologna. Le info le trovate tutte [**qui**](http://www.comcerto.it/7227/7227 "http://www.comcerto.it/7227/7227").

Dal 3 al 7 dicembre i torinesi hanno di che stare allegri: torna infatti il **Jazz Re:Found**, una delle rassegne più interessanti in circolazione. Tra gli artisti da non perdere quest’anno ci sono **Roy Ayers**, **Thundercat** e **Theo Parrish**, ma anche molti altri: il programma completo, aggiornato di giorno in giorno, lo trovate su **[Facebook](https://www.facebook.com/events/1621526028105394/)**.

Il 3 dicembre pare che sia di ritorno anche **Pete Rock**, stavolta insieme ai **Das Efx**, sempre in location da annunciare. E anche qui, non essendo noi indovini, aspettiamo più dettagli.

Prima data annunciata anche per il 2016: trattasi di **Angel Haze**, una delle più interessanti esponenti del rap al femminile attualmente in circolazione. Suonerà a Milano al Circolo Magnolia il 30 gennaio, tutte le info sul **[sito ufficiale](http://www.circolomagnolia.it/)**.

E con questo è tutto: come sempre, se volete integrare il nostro calendario con i vostri eventi, ci trovate su [**Facebook**](https://www.facebook.com/hotmcmag "https://www.facebook.com/hotmcmag"). Alla prossima!
---
layout: rubriche
category: Rubriche
banner: "/assets/uploads/import.rubriche/cosmic-640x382.png"
title: "Cosmic Kites"
excerpt: "Fishmoose Interactive è lo studio responsabile di Cosmic Kites, un titolo che ha fatto la sua comparsa su Steam è ha già colpito molto positivamente gli utenti. Un gioco dal gameplay basilare che per molti aspetti ricorda il vecchio gioco Snake per cellulari ma che dalla sua vede un’autentica esplosione di musica e colori, così [&hellip"
quote: ""
description: "Fishmoose Interactive è lo studio responsabile di Cosmic Kites, un titolo che ha fatto la sua comparsa su Steam è ha già colpito molto positivamente gli utenti. Un gioco dal gameplay basilare che per molti aspetti ricorda il vecchio gioco Snake per cellulari ma che dalla sua vede un’autentica esplosione di musica e colori, così [&hellip"
keywords: ""
date: 2017-09-27T00:00:00.000+01:00
author: "Game Master"
cover: "/assets/uploads/import.rubriche/cosmic-640x382.png"
pagination:
  enabled: true

---

Fishmoose Interactive è lo studio responsabile di Cosmic Kites, un titolo che ha fatto la sua comparsa su Steam è ha già colpito molto positivamente gli utenti.  
Un gioco dal gameplay basilare che per molti aspetti ricorda il vecchio gioco Snake per cellulari ma che dalla sua vede un’autentica esplosione di musica e colori, così come un’azione sempre rapida e mozzafiato.

Potremo incarnarci in spiriti di svariati animali e tramite la loro coda dovremo eliminare i nostri nemici.  
Un vero e proprio tributo a quei giochi arcade per vecchi cellulari che tanto a lungo ci hanno intrattenuto con semplicità. In questo caso si potrà giocare sia in indiavolati lan party con amici che attraverso la modalità infinite time che ci permetterà di giocare letteralmente all’infinito.

Il gameplay è veramente frenetico e tutto basato sulla prontezza di riflessi. Spesso dovremo prendere decisioni veramente immediate e anche il tipo di animale che sceglieremo influirà sul gameplay generale.

Durante le sessioni di gioco potremo avvalerci di svariati power ups nonché scudi per difenderci dagli attacchi dei nemici.  
Le modalità di gioco sono ben sei e ognuna è personalizzabile a piacimento per inserire ostacoli o limitazioni per i vari giocatori che prenderanno parte alla sessione.

Il gioco in sé così come il sistema di controllo è molto semplice e come garantiscono gli sviluppatori stessi basato solamente su tre pulsanti. Il saperlo padroneggiare però è ben altro paio di maniche e infatti saranno necessarie più partite per arrivare ad un grado accettabile di conoscenza delle meccaniche di gioco.

Su tutti ad esempio il teletrasporto è difficile da poter utilizzare e infatti molto spesso ci ritroveremo a dover fare i conti con ostacoli inaspettati che vi si pareranno dinnanzi non appena avremo utilizzato questa comoda funzione.

Un buon indie casual che grazie alla sua semplicità saprà rapirvi fin dalla prima partita.

**Voto: 7.5**
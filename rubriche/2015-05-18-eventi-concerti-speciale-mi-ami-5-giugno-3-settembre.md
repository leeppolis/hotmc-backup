---
layout: rubriche
category: Rubriche
banner: "/assets/uploads/import.rubriche/miami2015-415x415.jpg"
title: "Eventi & Concerti speciale Mi Ami: 5 giugno – 3 settembre"
excerpt: "Bentornati su queste pagine! Questa volta la nostra rubrica eventi comincia con un evento per noi più che speciale, ovvero il Mi Ami, festival di musica italiana organizzato da nostri cugini di Rockit e come sempre ricchissimo di eventi che rendono omaggio all’hip hop e alla musica rap. Il Mi Ami, come da migliore tradizione, [&hellip"
quote: ""
description: "Bentornati su queste pagine! Questa volta la nostra rubrica eventi comincia con un evento per noi più che speciale, ovvero il Mi Ami, festival di musica italiana organizzato da nostri cugini di Rockit e come sempre ricchissimo di eventi che rendono omaggio all’hip hop e alla musica rap. Il Mi Ami, come da migliore tradizione, [&hellip"
keywords: ""
date: 2015-05-18T00:00:00.000+01:00
author: "Marta Blumi Tripodi"
cover: "/assets/uploads/import.rubriche/miami2015-415x415.jpg"
pagination:
  enabled: true

---

[](https://hotmc.com/wp-content/uploads/2015/05/miami2015-415x415.jpg)

Bentornati su queste pagine! Questa volta la nostra rubrica eventi comincia con un evento per noi più che speciale, ovvero il Mi Ami, festival di musica italiana organizzato da nostri cugini di Rockit e come sempre ricchissimo di eventi che rendono omaggio all’hip hop e alla musica rap.

Il Mi Ami, come da migliore tradizione, avrà luogo il 5, 6 e 7 giugno al Magnolia di Milano, e come sempre il giorno più interessanti per gli ascoltatori di hip hop è quello di sabato 6 giugno. La carrellata di nomi che si alterneranno sui vari palchi è davvero di alta qualità: **Mecna, Zero Kills, Mezzosangue, Egreen, Nerone, Maruego, Fred De Palma**, ma anche **Mace** e **Jolly Mare** per quanto riguarda i dj set. Difficile rinunciare. Trovate tutte le info utili sul [**sito ufficiale**](http://www.rockit.it/miami/2015/programma.php "http://www.rockit.it/miami/2015/programma.php") (ma continueremo ad aggiornarvi anche noi): vi ricordiamo che il biglietto costa solo 15 euro al giorno e che non è necessaria la tessera Arci.

Ottime notizie anche da Roma, dove tornano gli **M.O.P.** il 6 giugno. [**Qui**](https://www.facebook.com/events/1439421289706114/ "https://www.facebook.com/events/1439421289706114/") tutte le informazioni.

Occhio anche alla rassegna cinematografica all’aperto del Magnolia di Milano, dal titolo **Lo strano caso del cinema al Magnolia**: tra i documentari proiettati ci sono anche **Banksy does New York**, **Nas: time is Illmatic**, **Numero Zero (alle radici del rap italiano)** e l’evergreen **Wild Style**. Molti di questi titoli sono in anteprima regionale e/o nazionale. [**Qui**](https://www.facebook.com/events/362720473926697/ "https://www.facebook.com/events/362720473926697/") tutti i dettagli.

Tour estivo in previsione anche per **Damian Marley**, che il 30 giugno sarà a [**Milano**](https://www.facebook.com/events/1542437546014592/ "https://www.facebook.com/events/1542437546014592/"), l’1 luglio a [**Roma**](http://www.the-base.it/405-Damian-Jr.-Gong-Marley-concerto-roma-the-base.html "http://www.the-base.it/405-Damian-Jr.-Gong-Marley-concerto-roma-the-base.html") e il 6 luglio a [**Piazzola sul Brenta**](http://www.zedlive.com/biglietti-damian-jr-gong-marley-piazzola-brenta-padova/ "http://www.zedlive.com/biglietti-damian-jr-gong-marley-piazzola-brenta-padova/").

Il 5 luglio è il turno di **John Legend** che torna in Italia per il Lucca Summer Festival: le prevendite sono [**già aperte**](http://www.summer-festival.com/events/347/john-legend "http://www.summer-festival.com/events/347/john-legend").

Il 6 e 7 luglio, la notizia che tutti aspettavamo: **D’Angelo** arriva finalmente in Italia, rispettivamente a [**Roma**](https://www.facebook.com/events/1567478486839199/ "https://www.facebook.com/events/1567478486839199/") e [**Milano**](https://www.facebook.com/events/427532260757082/ "https://www.facebook.com/events/427532260757082/"). Vi ricordiamo che stiamo regalando i biglietti proprio qui su Hotmc: oggi è l’ultimo giorno utile per vincere la prima coppia di Milano, da mercoledì in palio la prima coppia di Roma. Nah miss it!

L’8 luglio torna a Milano **Nicki Minaj**, accompagnata per l’occasione da alcuni dei nomi più chiacchierati della scena americana più hip, tra cui **G-Eazy**. L’evento è organizzato da Hip Hop Tv (e non a caso si chiama **Hip Hop Tv Summer 2015**) e le prevendite sono [**qui**](http://www.ticketone.it/hip-hop-tv-summer-2015-nicki-minaj-plus-special-guests-biglietti.html?affiliate=ITT&doc=artistPages%2Ftickets&fun=artist&action=tickets&erid=1383175&kuid=461985 "http://www.ticketone.it/hip-hop-tv-summer-2015-nicki-minaj-plus-special-guests-biglietti.html?affiliate=ITT&doc=artistPages%2Ftickets&fun=artist&action=tickets&erid=1383175&kuid=461985").

Il 12 luglio è il turno di **Evidence** a Roma: per i fan dei Dilated Peoples il link da seguire è [**questo**](http://gigfarm.com/products-page/evidence/ "http://gigfarm.com/products-page/evidence/").

Il 13 luglio, un imperdibile evento-bomba: ebbene sì, miss **Lauryn Hill** torna dalle nostre parti per un’unica data italiana, il 13 luglio a Roma. Tutte le info [**qui**](http://www.the-base.it/420-Lauryn-Hill-concerto-roma-the-base.html "http://www.the-base.it/420-Lauryn-Hill-concerto-roma-the-base.html"). E nel frattempo, per non farci mancare niente, è stata aggiunta anche una data a Lucca, le prevendite sono [**già aperte**](http://www.summer-festival.com/events/358/ms-lauryn-hill "http://www.summer-festival.com/events/358/ms-lauryn-hill").

Il 16 luglio segna il ritorno dei **Public Enemy** a Milano: le prevendite sono [**già aperte.**](http://www.ticketone.it/tickets.html?affiliate=IZX&fun=evdetail&doc=evdetailb&key=1231172$5556731&jumpIn=yTix&kuid=&hideArtist=true&from=erdetaila&zanpid=2035504732667601920 "http://www.ticketone.it/tickets.html?affiliate=IZX&fun=evdetail&doc=evdetailb&key=1231172$5556731&jumpIn=yTix&kuid=&hideArtist=true&from=erdetaila&zanpid=2035504732667601920")

Pubblicata finalmente la line up completa del **Locus Festival**, che quest’anno è da urlo: tra gli eventi gratuti, **Robert Glasper** (26 luglio) e **Sly & Robbie** (1 agosto), mentre a pagamento ci saranno sia **Bilal** (24 luglio) che i **De La Soul** (25 luglio) che **George Clinton** (2 agosto) . Le info sul [**sito ufficiale**](http://www.locusfestival.it/2014/?cat=24 "http://www.locusfestival.it/2014/?cat=24").

Il 28 luglio è il turno di **Snoop Dogg** a Lucca: [**qui**](http://www.summer-festival.com/events/351/snoop-dogg "http://www.summer-festival.com/events/351/snoop-dogg") i dettagli. Ma non perdetevi anche la data a Napoli, prevista per il 27 luglio all’Arenile di Napoli (per saperne di più, clic [**qui**](https://www.facebook.com/events/971650502845682/ "https://www.facebook.com/events/971650502845682/")).

Sempre il 28 luglio, **Shaggy** sbarca al Magnolia di Milano: più info [**qui**](https://www.facebook.com/events/1394516944209409/ "https://www.facebook.com/events/1394516944209409/").

Dal 12 al 15 agosto torna anche l’**Overjam International Festival**, uno degli eventi più amati dai fan del reggae italiani che per l’occasione migrano nella vicina Slovenia. Gli ospiti di quest’anno sono di tutto rispetto: **Capleton, Gentleman, Max Romeo**, gli italianissimi **Mellow Mood** e molti altri nomi ancora da annunciare: tutte le info [**sul sito ufficiale**](http://www.overjamfestival.com/it/ "http://www.overjamfestival.com/it/").

Dal 20 al 22 agosto, come sempre, la Repubblica Ceca ospita l’**Hip Hop Kemp**, una manifestazione che ha da sempre grandi legami con l’Italia: ve ne parleremo meglio nelle prossime edizioni della rubrica, ma intanto sappiate che tutte le info e il programma sono [**qui**](http://www.hiphopkemp.it/ "http://www.hiphopkemp.it/").

Vi ricordiamo anche l’unica data italiana di **Yelawolf**, prevista per il 25 agosto al Magnolia. Prevendite aperte su [**Ticketone**](https://www.facebook.com/events/442180529268876/?pnref=story "https://www.facebook.com/events/442180529268876/?pnref=story").

Infine, un’altra graditissima novità della settimana: arrivano dalle nostre parti anche El-P e Killer Mike aka **Run The Jewels**, finalmente! Più precisamente, il 2 settembre a Milano e il 3 a Bologna. Le info del concerto sono [**qui**](http://www.radarconcerti.com/ "http://www.radarconcerti.com/"), e le prevendite aprono domenica 12 aprile. Come già sapete stiamo regalando i biglietti su Hotmc, perciò restate sintonizzati!

E con questo è tutto: come sempre, se volete integrare il nostro calendario con i vostri eventi, ci trovate su [**Facebook**](https://www.facebook.com/hotmcmag "https://www.facebook.com/hotmcmag"). Alla prossima!
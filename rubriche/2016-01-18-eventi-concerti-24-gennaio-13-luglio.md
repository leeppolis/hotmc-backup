---
layout: rubriche
category: Rubriche
banner: "/assets/uploads/import.rubriche/camplo.jpg"
title: "Eventi & Concerti: 24 gennaio – 13 luglio"
excerpt: "Ebbene sì, siamo di nuovo qui per la prima puntata interamente dedicata ai concerti del 2016. Molti annunci s’hanno ancora da fare, ma molti altri sono già stati fatti: procediamo quindi con ordine. Si parte con una novità: i Camp Lo, storica formazione americana che ci ha fatto sognare tutti negli anni ’90, sarà in [&hellip"
quote: ""
description: "Ebbene sì, siamo di nuovo qui per la prima puntata interamente dedicata ai concerti del 2016. Molti annunci s’hanno ancora da fare, ma molti altri sono già stati fatti: procediamo quindi con ordine. Si parte con una novità: i Camp Lo, storica formazione americana che ci ha fatto sognare tutti negli anni ’90, sarà in [&hellip"
keywords: ""
date: 2016-01-18T00:00:00.000+01:00
author: "Marta Blumi Tripodi"
cover: "/assets/uploads/import.rubriche/camplo.jpg"
pagination:
  enabled: true

---

[](https://hotmc.com/wp-content/uploads/2016/01/camplo.jpg)

Ebbene sì, siamo di nuovo qui per la prima puntata interamente dedicata ai concerti del 2016\. Molti annunci s’hanno ancora da fare, ma molti altri sono già stati fatti: procediamo quindi con ordine.

Si parte con una novità: i **Camp Lo**, storica formazione americana che ci ha fatto sognare tutti negli anni ’90, sarà in Italia, più precisamente al Biko di Milano, questa domenica 24 gennaio: tutte le info su **[Facebook](https://www.facebook.com/events/147500942292776/)**.

Per gli amanti del rap al femminile, **Angel Haze**, una delle più interessanti esponenti attualmente in circolazione. Suonerà a Milano al Circolo Magnolia il 30 gennaio 2016, tutte le info sul **[sito ufficiale](http://www.circolomagnolia.it/)**.

Come previsto, riprogrammate anche le nuove date di **The-Internet**, che avevano annullato il tour europeo dopo le date di Parigi: suoneranno il 22 marzo al Biko di Milano (restano validi i biglietti già acquistati per la data precedente) e il 23 a Bologna (biglietti da riacquistare, in questo caso). Più info sul **[sito del promoter](http://www.comcerto.it/)**.

Il 4 aprile tornano in Italia, più precisamente a Milano, anche **Macklemore & Ryan Lewis**: chi non disdegna sfumature più pop può trovare tutti i dettagli **[qui](http://www.vivoconcerti.com/artisti/macklemore-and-ryan-lewis)**.

Il 16 aprile, grande ritorno in Italia per una delle vere grandi dive della musica black: dopo oltre un decennio, **Mariah Carey** suonerà di nuovo a Milano. Le prevendite (piuttosto care, ma per una voce da cinque ottave la spesa è più che ragionevole) sono già aperte **[qui](http://www.ticketone.it/mariah-carey-biglietti.html?affiliate=ITT&doc=artistPages%2Ftickets&fun=artist&action=tickets&erid=1557836&kuid=461423)**.

Per chi invece preferisce il soul che fa piangere, vi ricordiamo che **Adele** suonerà in Italia per due date all’Arena di Verona, il 28 e il 29 maggio: come prevedibile, però, i biglietti sono ovviamente già esauriti (più info **[qui](http://www.dalessandroegalli.com/events/372/adele)**, in ogni caso).

Altra notizia bomba: il 13 luglio 2016 (sì, sembra un po’ lontano, ma è probabile che i biglietti esauriscano in fretta) **Rihanna** torna in Italia, e stavolta fa le cose in grande: la location del concerto è lo stadio di San Siro a Milano. Tra l’altro, sul palco non sarà sola: la accompagneranno, tra gli altri opening act, **The Weeknd** e **Big Sean**. Già esauriti i biglietti per il prato (a meno di non acquistare un gold ticket), per tutti gli altri potete controllare **[qui](https://www.livenation.it/show/788444/rihanna-anti-world-tour/milano/2016-07-13/it)**.

Attenzione, notizia che potrebbe interessare gli amanti dell’R&B: si vocifera che dopo Rihanna sarà a fare una puntatina a San Siro quest’estate. Speriamo di poter confermare questa leggenda metropolitana al più presto.

Per oggi finisce qui, se volete segnalarci altre date ci trovate su **[Facebook](https://www.facebook.com/hotmcmag)**!
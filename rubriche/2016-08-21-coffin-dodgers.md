---
layout: rubriche
category: Rubriche
banner: "/assets/uploads/import.rubriche/coffin-1-640x640.jpg"
title: "Coffin Dodgers"
excerpt: "Il genere arcade da kart riscuote sempre un ottimo successo. La formula alla Mario Kart ha prodotto una pletora di ottimi titoli che perdurano ancora oggi. Un Kart Racer pazzo e divertente su Playstation 4 e Xbox One ancora mancava ma Milkytea è riuscita a metterci una pezza in maniera molto efficace. Cominceremo con una [&hellip"
quote: ""
description: "Il genere arcade da kart riscuote sempre un ottimo successo. La formula alla Mario Kart ha prodotto una pletora di ottimi titoli che perdurano ancora oggi. Un Kart Racer pazzo e divertente su Playstation 4 e Xbox One ancora mancava ma Milkytea è riuscita a metterci una pezza in maniera molto efficace. Cominceremo con una [&hellip"
keywords: ""
date: 2016-08-21T00:00:00.000+01:00
author: "Game Master"
cover: "/assets/uploads/import.rubriche/coffin-1-640x640.jpg"
pagination:
  enabled: true

---

  
Il genere arcade da kart riscuote sempre un ottimo successo. La formula alla Mario Kart ha prodotto una pletora di ottimi titoli che perdurano ancora oggi. Un Kart Racer pazzo e divertente su Playstation 4 e Xbox One ancora mancava ma Milkytea è riuscita a metterci una pezza in maniera molto efficace.  
Cominceremo con una modalità storia che ha una trama molto simpatica e spiritosa. Sunny Pines è piena di vecchietti molto arzilli e quando la Morte decide di prendersene sette in una notte sola, i vegliardi non ci stanno e quindi decidono di sfidarla in una gara senza sosta.  
La gara avverrà quindi su quei veicoli tipici della terza età a metà strada tra scooter e kart a quattro ruote. I toni sono demenziali e quindi vanno a sdrammatizzare dei temi anche pesanti come quelli legati alla morte. Grande ironia in ogni momento quindi che vi strapperà più di un sorriso.  
Anche la figura della morte fa molto ridere così come i vari protagonisti che vanno dall’eroe di guerra fino al pastore amish.  
Ci sono quattro campionati presenti e ognuno di essi ha tre gare di cui una molto lunga e complicata. Potremo poi rigiocare le stesse gare una seconda volta sottoforma di zombie,con tutta una serie di nuovi ostacoli rappresentati da ufo e amenità varie che vi faranno ridere moltissimo.

Il sistema di guida è naturalmente molto arcade e quindi facilita gli inesperti del genere e quindi potremo affrontare le curve a tutta velocità con una buona aderenza dei mezzi.  
Potremo anche sbloccare la Morte stessa, semplicemente completando la modalità storia.  
Con i soldi guadagnati su pista potremo acquistare pezzi per migliorare i nostri veicoli per avere una facilità ulteriore di guida. Il gioco come è evidente fa largo uso di armi e ammennicoli vari da utilizzare lungo la strada. Gli oggetti ci verranno assegnati in base alla posizione occupata. Ci saranno sia bonus di attacco che bonus per il boost quando ci si ritrova in posizioni abbastanza svantaggiose rispetto agli avversari.  
Sono presenti anche attacchi corpo a corpo molto divertenti.  
La modalità storia si può terminare in circa un’ora e poi potremo cimentarci con una modalità aperta alla Crazy Taxy così come un multiplayer in split screen.  
Divertente soprattutto se in compagnia.

Voto: 7
---
layout: rubriche
category: Rubriche
banner: "/assets/uploads/import.rubriche/hijo1-640x360.jpg"
title: "El Hijo: A Wild West Tale"
excerpt: "El Hijo è un gioco a tema western con tanti elementi stealth. Una formula molto interessante senza dubbio. Questo spaghetti western firmato da Honig Studios vede come protagonista un bambino di sei anni che si mette alla ricerca della madre rapita da un gruppo di malfattori dopo che hanno dato fuoco alla nostra fattoria. Dopo [&hellip"
quote: ""
description: "El Hijo è un gioco a tema western con tanti elementi stealth. Una formula molto interessante senza dubbio. Questo spaghetti western firmato da Honig Studios vede come protagonista un bambino di sei anni che si mette alla ricerca della madre rapita da un gruppo di malfattori dopo che hanno dato fuoco alla nostra fattoria. Dopo [&hellip"
keywords: ""
date: 2020-12-22T00:00:00.000+01:00
author: "Game Master"
cover: "/assets/uploads/import.rubriche/hijo1-640x360.jpg"
pagination:
  enabled: true

---

El Hijo è un gioco a tema western con tanti elementi stealth. Una formula molto interessante senza dubbio.

Questo spaghetti western firmato da Honig Studios vede come protagonista un bambino di sei anni che si mette alla ricerca della madre rapita da un gruppo di malfattori dopo che hanno dato fuoco alla nostra fattoria.

Dopo una prima spiegazione dei comandi soprattutto per quello che concerne le dinamiche stealth potremo immediatamente buttarci nella mischia. Dopo che la madre decide di affidare il bambino a un convento di una setta religiosa inizia il gioco vero e proprio. La storia comunque non è molto chiara all’inizio anche perché il gioco punta certamente tutto sul gameplay.

Il gioco ha dinamiche stealth totali e infatti vi sarà praticamente impossibile nuocere a qualcuno, se non stordendoli magari con dei fuochi d’artificio. Le ambientazioni in cui ci muoveremo sono naturalmente tutte a tematica western come i cortili del convento per poi passare alle miniere piene di pericolosa dinamite fino al deserto.

Dopo i primi momenti il gioco assume anche dei contorni da sandbox e infatti avremo molta libertà all’interno dei vari scenari. Dovremo quindi alternarci nel controllo tra la madre e il bambino ma in ogni caso dovremo sempre raggiungere un punto prestabilito. Ci saranno vari sistemi per raggiungere le varie uscite e quindi toccherà a noi trovare la migliore. Dovremo sempre e comunque sfruttare l’oscurità per raggiungere i nostri scopi.

Il level design è veramente eccezionale e vi permetterà appunto di sbizzarrirci per trovare il percorso e la soluzione migliore. Potremo anche creare ponti improvvisati o rotaie per allontanarci il più velocemente possibile dai pericoli. Ci sono quindi anche elementi di puzzle che si innestano all’interno di meccaniche stealth e comunque toccherà sempre a noi scegliere la strada migliore sperimentando. Dovremo imparare quindi dai nostri errori anche perché le guardie rispetteranno sempre pattern prestabiliti che dovremo studiare.

Il comparto grafico è tipico di una produzione indie dal taglio cartoon.

Un buon titolo che diverta in maniera semplice e immediata.

**Voto: 7.5**
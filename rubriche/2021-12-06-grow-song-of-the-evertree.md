---
layout: rubriche
category: Rubriche
banner: "/assets/uploads/import.rubriche/grow1-640x320.jpg"
title: "Grow: Song of the Evertree"
excerpt: "Grow: Song of the Evertree è un titolo molto particolare che mescola al suo interno dinamiche fantasy in un mondo di gioco che sembra essere preso direttamente dall’universo di Animal Crossing. Dovremo in poche parole prenderci cura di alcuni mondi che si creeranno in cima a un albero gigantesco. Il titolo di Prideful Sloth è [&hellip"
quote: ""
description: "Grow: Song of the Evertree è un titolo molto particolare che mescola al suo interno dinamiche fantasy in un mondo di gioco che sembra essere preso direttamente dall’universo di Animal Crossing. Dovremo in poche parole prenderci cura di alcuni mondi che si creeranno in cima a un albero gigantesco. Il titolo di Prideful Sloth è [&hellip"
keywords: ""
date: 2021-12-06T00:00:00.000+01:00
author: "Game Master"
cover: "/assets/uploads/import.rubriche/grow1-640x320.jpg"
pagination:
  enabled: true

---

Grow: Song of the Evertree è un titolo molto particolare che mescola al suo interno dinamiche fantasy in un mondo di gioco che sembra essere preso direttamente dall’universo di Animal Crossing.

Dovremo in poche parole prenderci cura di alcuni mondi che si creeranno in cima a un albero gigantesco. Il titolo di Prideful Sloth è un simulatore di vita molto ben realizzato e congegnato. Il gameplay è molto rilassato e i ritmi sono tranquilli proprio per offrire al giocatore un’esperienza mai frenetica.

Nonostante le somiglianze di genere il gioco ha molta personalità. Cominceremo creando un nostro avatar che è personalizzabile in tutto e per tutto e che comunque nel corso del gioco sarà sempre modificabile. Vestiremo i panni di un alchimista del Cuore Eterno. Nell’albero eterno si cela il segreto del canto e ai suoi piedi si crea la città di Alaria dove varie razze si riuniscono in pace e possono imparare i segreti dell’alchimia.

Gli alchimisti del Cuore Eterno sono appunto i custodi dell’albero che decidono di entrare in azione quando un giorno il canto si è interrotto. Comincia quindi l’avvizzimento della regione che noi dovremo interrompere a ogni costo. E potremo farlo grazie ai nostri aiutanti Rambicco e Manuala che altro non sono che un alambicco e un libro.

Dopo circa due ore di tutorial in cui potremo esplorare tutte le nostre possibilità e abilità potremo dedicarci sia nella gestione della cittadina che nella creazione di nuovi mondi attraverso i semi. Anche in questo gioco c’è un ciclo giorno e notte che dovremo rispettare con alcune attività che potremo intraprendere solamente in alcune fasi della giornata. In ogni caso non avremo mai fretta e potremo sempre fare tutto con grande calma.

Oltre a piantare e raccogliere tentando di arginare l’avvizzimento potremo anche dedicarci ad altre attività come la pesca e la caccia agli insetti. Mano a mano che freneremo l’avvizzimento potremo attirare anche nuovi abitanti di cui dovremo sempre tenere in considerazione il grado di felicità nel corso del gioco.

Come detto in precedenza potremo piantare sull’albero semi speciali che daranno vita a mondi inediti tutti da esplorare e che potremo fare fiorire tramite le Essenze. Ogni mondo è caratterizzato da un bioma differente a volte anche totalmente alieno e quindi saremo incentivati ogni volta a sperimentare dato che non sapremo mai che cosa ci capiterà.

Nel gioco naturalmente non ci sono combattimenti bensì il grado di sfida è garantito da fasi puzzle e platform. Buono il comparto tecnico con un art design molto gradevole.

Un titolo simil Animal Crossing ma con tanta personalità.

**Voto: 8**
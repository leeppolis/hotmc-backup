---
layout: rubriche
category: Rubriche
banner: "/assets/uploads/import.rubriche/willy1.jpg"
title: "Willy Morgan and the Curse of Bone Town"
excerpt: "Willy Morgan è un’avventura punta e clicca vecchio stampo realizzata dal team italiano molto talentuoso degli Imaginarylab. Un titolo da cui traspare qualità e senso della tradizione fin dalle prime battute e gli appassionati del genere potranno certamente apprezzare. Il setting è quello di un quindicenne che decide di mettersi alla ricerca del padre scomparso [&hellip"
quote: ""
description: "Willy Morgan è un’avventura punta e clicca vecchio stampo realizzata dal team italiano molto talentuoso degli Imaginarylab. Un titolo da cui traspare qualità e senso della tradizione fin dalle prime battute e gli appassionati del genere potranno certamente apprezzare. Il setting è quello di un quindicenne che decide di mettersi alla ricerca del padre scomparso [&hellip"
keywords: ""
date: 2021-06-17T00:00:00.000+01:00
author: "Game Master"
cover: "/assets/uploads/import.rubriche/willy1.jpg"
pagination:
  enabled: true

---

Willy Morgan è un’avventura punta e clicca vecchio stampo realizzata dal team italiano molto talentuoso degli Imaginarylab. Un titolo da cui traspare qualità e senso della tradizione fin dalle prime battute e gli appassionati del genere potranno certamente apprezzare.

Il setting è quello di un quindicenne che decide di mettersi alla ricerca del padre scomparso dieci anni prima. I genitori erano entrambi famosi esploratori e suo padre apparentemente sarebbe morto durante uno dei suoi viaggi. Henry infatti sarebbe sparito nel nulla durante la sua visita a Bone Town, ossia la sua città natale dove si recava ogni anno.

Willy riceve quindi dopo molto tempo una lettera del padre risalente all’epoca che lo invita a recarsi proprio a Bone Town assieme a tutta una serie di indizi per risolvere l’annoso caso. Dovremo quindi inforcare la nostra bicicletta e recarci in questa città abbandonata da molto tempo.

Il gameplay è quello di un punta e clicca canonico alla Monkey Island con tanti enigmi mai frustranti. L’atmosfera è quella di un grande classico come Goonies e all’interno di questo gioco faremo la conoscenza di tantissimi personaggi veramente strampalati e divertenti. Dovremo ricercare tutti i frammenti di una mappa piratesca in modo da poter svelare l’arcano.

La città è divisa in vari settori che noi dovremo visitare tutti in modo da ripescare tutti i pezzi della mappa. L’unico difetto è che il gioco è un po’ corto e dopo il prologo fila veloce verso la conclusione, il tutto esaurito in un paio d’ore. A questo va aggiunta la feature anche del viaggio rapido che potrà portarvi rapidamente da una parte all’altra molto rapidamente.

Il comparto tecnico e artistico è ottimo con uno stile cartoon delizioso e un aspetto sonoro che crea sempre l’atmosfera giusta. Ottimo il doppiaggio in inglese anche se il gioco è completamente sottotitolato in italiano naturalmente.

Una grande avventura grafica molto ispirata e ricca di citazioni. Un titolo veramente adatto a ogni tipo di pubblico.

**Voto: 7.5**
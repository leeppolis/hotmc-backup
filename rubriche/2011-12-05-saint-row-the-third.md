---
layout: rubriche
category: Rubriche
banner: "/assets/uploads/import.rubriche/saint-row-600x572.jpg"
title: "Saint Row The Third"
excerpt: "Il gioco ci proietta ad alcuni anni di distanza dal precedente capitolo e, in questi anni, la banda non è stata di certo con le mani in mano. Il simbolo dei Saints infatti ormai è conosciuto in ogni luogo ed i suoi membri spadroneggiano non più solo nel campo del crimine, ma anche nel mondo [&hellip"
quote: ""
description: "Il gioco ci proietta ad alcuni anni di distanza dal precedente capitolo e, in questi anni, la banda non è stata di certo con le mani in mano. Il simbolo dei Saints infatti ormai è conosciuto in ogni luogo ed i suoi membri spadroneggiano non più solo nel campo del crimine, ma anche nel mondo [&hellip"
keywords: ""
date: 2011-12-05T00:00:00.000+01:00
author: "Haile Anbessa"
cover: "/assets/uploads/import.rubriche/saint-row-600x572.jpg"
pagination:
  enabled: true

---

Il gioco ci proietta ad alcuni anni di distanza dal precedente capitolo e, in questi anni, la banda non è stata di certo con le mani in mano. Il simbolo dei Saints infatti ormai è conosciuto in ogni luogo ed i suoi membri spadroneggiano non più solo nel campo del crimine, ma anche nel mondo dello spettacolo e della moda. Però c’è chi non è contento di tutta questa notorietà e potere acquisito dalla gang: il Syndacate, una organizzazione rivale, trama da tempo per la sua rovina. Basterà infatti un colpo andato male per far piombare in disgrazia noi e i pochi nostri “fedelissimi superstiti” e a costringerci ad abbandonare la nostra comoda vita a Stilwater per ricominciare da zero il nostro lungo cammino verso la notorietà, il potere e, ovviamente, la vendetta. Come la maggior parte dei titoli di questo genere lo storymode non è altro che una piccola percentuale del gioco. Le centinaia di sottomissioni di cui è infarcita la trama, infatti, oltre a moltiplicare per tre la longevità del gioco sono tutte una più divertente dell’altra, mai monotone o ripetitive e sempre caratterizzate da una particolare vena di ironia. Il gameplay di Saints Row: The Third è molto simile a quello dei suoi due predecessori, come anticipato ci troviamo in una nuova cittadina, Steelport, che è suddivisa all’incirca in quattro grandi isole che saremo in grado di girare, “esplorare” e, ovviamente, conquistare a piacimento fin dai primissimi istanti di gioco; la mappa è molto ampia e al suo interno ospiterà, oltre ai nostri rifugi, numerosissimi negozi nei quali potremmo soddisfare ogni nostra esigenza, dalle armi al vestiario fino addirittura ai “ritocchi” di chirurgia plastica. Oltre a questo, i negozi ed altri edifici potranno essere acquistati e ci forniranno così una rendita oraria proporzionale al loro valore nonché al nostro livello di rispetto. Elemento chiave del gameplay è il nostro fido cellulare, tramite i suoi menu avremo accesso non solo alla mappa ma anche ad un comodissimo GPS, alla rubrica dei nostri alleati, alle informazioni per potenziare le nostre capacità, ad alcune liste di vittime e furti. Verremo inoltre periodicamente contattati da alleati e nemici per prendere parte a missioni facoltative di protezione o per fare delle scelte che avranno, seppur in minima parte, effetti sul proseguimento della nostra avventura.Grandioso come sempre l’altissimo livello di caratterizzazione possibile. Oltre a poter creare il nostro personaggio, durante lo svolgimento della trama avremo la possibilità di cambiare abbigliamento, equipaggiamento, l’arredamento del nostro rifugio, i veicoli non solo per il nostro altr-ego ma perfino per tutta la nostra gang. Sul piano grafico Saints Row: The Third si mantiene su altissimi livelli. Da un lato puramente estetico l’operato del team Volition è molto efficace e ci permette di godere di personaggi graficamente e stilisticamente ben caratterizzati e la città è ricca di dettagli. Ottimi inoltre i giochi di luce nei passaggi da sole a intemperie. Un paragrafo a parte lo merita la colonna sonora: tra le varie funzioni del vostro telefono infatti troverete anche una selezione di stazioni radio che spaziano dal metal al pop passando per il rock messicano e la musica classica e, al solito, se questo non dovesse bastarvi un lettore mp3 che vi darà la possibilità di creare voi stessi una vostra playlist per dare il sottofondo che riterrete più opportuno per le vostre scorribande. Essendo un sito di Hi Hop facciamo notare come alla colonna sonora del gioco abbia partecipato attivamente il grande Kanye West che con il suo apporto ha saputo regalarci delle assolute chicce.Saints Row: The Third è uno dei “must have” di questa stagione: originale, divertente, longevo e accattivante.

GRAFICA: 8,5  
SONORO: 9  
GIOCABILITA’: 8,5  
LONGEVITA’: 9  
VOTO FINALE: 9

HOT SPOTS:  
– Maestoso grado di personalizzazione, pressochè totale  
– Ironico al punto giusto  
– Kanye West!  
COLD SPOTS:  
– In alcune occasioni concitate il motore grafico scatta leggermente

Produttore: THQ  
Sviluppatore: Volition Inc.  
Genere: Azione
---
layout: rubriche
category: Rubriche
banner: "/assets/uploads/import.rubriche/bmx-640x640.jpg"
title: "Pumped BMX +"
excerpt: "I giochi dedicati allo skateboard e alla bmx stanno avendo di nuovo una sorta di appeal. Dopo il glorioso momento dei primi anni del 2000 con classici come gli innumerevoli capitoli della serie di Tony Hawk c’era stato un momento di stanca. Il revival però sembra proprio essere cominciato e lo sviluppatore indie YEAHUS ha [&hellip"
quote: ""
description: "I giochi dedicati allo skateboard e alla bmx stanno avendo di nuovo una sorta di appeal. Dopo il glorioso momento dei primi anni del 2000 con classici come gli innumerevoli capitoli della serie di Tony Hawk c’era stato un momento di stanca. Il revival però sembra proprio essere cominciato e lo sviluppatore indie YEAHUS ha [&hellip"
keywords: ""
date: 2017-01-19T00:00:00.000+01:00
author: "Game Master"
cover: "/assets/uploads/import.rubriche/bmx-640x640.jpg"
pagination:
  enabled: true

---

  
I giochi dedicati allo skateboard e alla bmx stanno avendo di nuovo una sorta di appeal. Dopo il glorioso momento dei primi anni del 2000 con classici come gli innumerevoli capitoli della serie di Tony Hawk c’era stato un momento di stanca. Il revival però sembra proprio essere cominciato e lo sviluppatore indie YEAHUS ha portato sulla new gen il suo ottimo Pumped BMX +, ovvero un porting migliorato del suo franchise dedicato ai trick su due ruote.

Il gioco ha molto della serie Trials, con i livelli in tre dimensioni che scorrono in maniera laterale. Dovremo quindi superare i livelli ottenendo quanti più punti possibili e potremo fare questo solo attraverso dei trick e delle acrobazie incredibili.  
Dovremo anche superare di volta in volta degli obiettivi che ci verranno proposti ogni volta.

Dovremo sempre sfruttare le varie discese per prendere velocità e così ottenere il massimo nelle nostre incredibili acrobazie. Le discese saranno quindi fondamentali per guadagnare velocità in tempo zero.

La modalità principale è quella campagna che offre molta libertà d’azione e varietà in ogni frangente. Non ci si annoia quindi nonostante si tratti di una modalità singola.  
I livelli infatti sono una cinquantina e le sfide più o meno 500, ognuna con un livello di difficoltà esponenziale e con acrobazie necessarie molto simili a quanto si vede nella realtà.

Le combinazioni di tasti necessarie sono molto basilari e potremo anche ruotare in maniera latitudinale o longitudinale. Ottima anche la possibilità di concatenare vari trick in combo senza sosta. Le combinazioni possono essere letteralmente infinite e quindi potremo terminare livelli senza nemmeno mettere le ruote a terra ma volteggiando in aria in un turbinio di evoluzioni. Dovremo però naturalmente fare un bel po’ di pratica prima di ottenere buoni risultati.

Le combo più lunghe ci serviranno per scalare le classifiche globali e quindi essere riconosciuti come i più spericolati. Mano a mano che procederemo con i livelli e con le sfide, superate alcune, ce ne verranno proposte subito delle altre in rapida successione, inanellando così una challenge dopo l’altra.

Buonissimo il motore fisico che gestisce tutte queste evoluzioni in maniera parecchio convincente. Il tutto comunque con forte spirito arcade che ci permetterà ad esempio di eseguire delle accelerazioni esagerate anche in fase di caduta. Buono anche lo stile grafico, sempre cartoonoso e simpatico. Buona anche la fluidità generale e la varietà nelle ambientazioni di gioco.

Un titolo acrobatico e frenetico, consigliato soprattutto agli amanti del genere. Un esempio di come un porting anche da mobile dovrebbe essere fatto. Esempio di adattamento grandioso e di come un’idea semplice ma geniale possa divertire per ore.

Voto: 8.5
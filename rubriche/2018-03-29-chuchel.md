---
layout: rubriche
category: Rubriche
banner: "/assets/uploads/import.rubriche/chuchel.jpg"
title: "Chuchel"
excerpt: "Amanita Design è una software house molto particolare che realizza videogame molto delicati e suggestivi, cercando di innovare ma al contempo rimanendo ben radicati alla storia dei videogiochi. Racconti che emozionano e Chuchel ne è l’ennesimo esempio, di una delicatezza veramente senza pari. La software house è la stessa di Machinarium e ancora Chuchel ha [&hellip"
quote: ""
description: "Amanita Design è una software house molto particolare che realizza videogame molto delicati e suggestivi, cercando di innovare ma al contempo rimanendo ben radicati alla storia dei videogiochi. Racconti che emozionano e Chuchel ne è l’ennesimo esempio, di una delicatezza veramente senza pari. La software house è la stessa di Machinarium e ancora Chuchel ha [&hellip"
keywords: ""
date: 2018-03-29T00:00:00.000+01:00
author: "Game Master"
cover: "/assets/uploads/import.rubriche/chuchel.jpg"
pagination:
  enabled: true

---

Amanita Design è una software house molto particolare che realizza videogame molto delicati e suggestivi, cercando di innovare ma al contempo rimanendo ben radicati alla storia dei videogiochi.

Racconti che emozionano e Chuchel ne è l’ennesimo esempio, di una delicatezza veramente senza pari.

La software house è la stessa di Machinarium e ancora Chuchel ha confermato le ottime potenzialità dello studio ceco.  
Il gioco comincia con il protagonista che si sveglia e viene invogliato a seguire una ciliegia molto appetitosa da una forza che non riesce a comprendere a pieno ma sa che deve soddisfare assolutamente.

Ci potremo appassionare quindi alle side quest di questa simpatica creatura che tenterà di compiere le sue azioni in mezzo a una catena di eventi di ogni tipo, a volte tragici a volte da morir dal ridere.

Passeremo quindi da tanti scenari agli altri concatenati in modo logico anche se estremamente diversi e quindi rappresentando una sfida molto simpatica per il giocatore. Ogni volta avremo al nostro fianco un compagno di avventure e regolarmente ci ritroveremo in qualche tipo di difficoltà.

Il personaggio sarà completamente in nostra balia e quindi subirà le conseguenze di ogni tipo di nostra decisione.  
Il personaggio sembra cosciente che ci sia un game designer a controllare gli eventi e quindi la complicità con il giocatore sarà pressochè totale e divertentissima.

Il tutto con un ottimo mix di storia e interazione, con una fluidità senza pari.

Il tutto con un approccio per tentativi molto divertente che spingerà il giocatore a testare varie azioni e combinazioni per poter giungere poi al risultato.

Ogni interazione porta a spassose conseguenze quindi saremo sempre tentati a provare diversi approcci.

Il tutto con un gusto veramente cinematografico da grande film di animazione con una direzione artistica eccellente e un sonoro puntuale che va sempre a enfatizzare le situazioni più esilaranti.

Gli enigmi ambientali mai frustranti si mescolano a sessioni di platform a due dimensioni con tantissime citazioni tratte da giochi che oramai sono mostri sacri come Tetris e Mario e che gli appassionati si divertiranno a ritrovare.

L’ennesimo successo targato Amanita Design che hanno realizzato un metavideogioco divertente e immediato che non vi porterà mai a noia ma anzi vi strapperà più di un sorriso.

**Voto: 9**
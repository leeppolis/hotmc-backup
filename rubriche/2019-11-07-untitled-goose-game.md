---
layout: rubriche
category: Rubriche
banner: "/assets/uploads/import.rubriche/goose1-640x320.jpg"
title: "Untitled Goose Game"
excerpt: "Untitiled Goose Game è un gioco molto sui generis, fin dal suo titolo come potete rendervi conto. Il titolo ci pone subito nel mezzo dell’azione, senza trama né introduzione. Ci ritroveremo nei pennuti panni di un’oca da cortile che dalla sua tana si ritrova in una fattoria, con orto coltivato dal contadino, il mulino e [&hellip"
quote: ""
description: "Untitiled Goose Game è un gioco molto sui generis, fin dal suo titolo come potete rendervi conto. Il titolo ci pone subito nel mezzo dell’azione, senza trama né introduzione. Ci ritroveremo nei pennuti panni di un’oca da cortile che dalla sua tana si ritrova in una fattoria, con orto coltivato dal contadino, il mulino e [&hellip"
keywords: ""
date: 2019-11-07T00:00:00.000+01:00
author: "Game Master"
cover: "/assets/uploads/import.rubriche/goose1-640x320.jpg"
pagination:
  enabled: true

---

Untitiled Goose Game è un gioco molto sui generis, fin dal suo titolo come potete rendervi conto.

Il titolo ci pone subito nel mezzo dell’azione, senza trama né introduzione. Ci ritroveremo nei pennuti panni di un’oca da cortile che dalla sua tana si ritrova in una fattoria, con orto coltivato dal contadino, il mulino e anche un bel fiumiciattolo in cui rinfrescarsi.

Ci verranno affidati compiti di varia natura su alcuni fogli di un blocco da disegno, tutti volti quasi sempre a disturbare e infastidire chi ci circonda.  
Dovremo ad esempio prendere con il becco qualche oggetto da giardinaggio e buttarlo nel fiume, oppure rubare oggetti di vario tipo sempre secondo le indicazioni che ci verranno fornite di volta in volta.

Le azioni che ci saranno consentite sono naturalmente legate al movimento compresa la corsa, il raccogliere oggetti con il becco, spaventare le persone agitando le ali e anche starnazzare.  
Potremo anche fare il tutto su due zampe oppure rasenti il terreno come se ci trovassimo in modalità stealth. Tutto sempre per compiere quanti più dispetti possibile.

Gli umani tenteranno in ogni modo di ostacolarci e di impedirci di compiere le nostre malefatte in qualità di oca ma noi dovremo riuscire in ogni modo a distruggere le case altrui, rubare quante più cose possibili e fare gavettoni a tutti i passanti.  
Il gameplay quindi sostanzialmente è ridotto all’osso in questa maniera, in maniera molto libera e un’assenza di livelli e organizzazione pressochè totale. Il come compiere tali compiti starà tutto alla nostra creatività e intenzione del momento.

La longevità è ridotta a un paio d’ore di questi compiti anche se per procedere non saremo mai costretti a completare tutto in maniera perfetta.  
Nel momento in cui avremo terminato alcune azioni potremo sbloccarne altre, assieme ad alcune nuove aree, decidendo quindi in maniera autonoma cosa fare immediatamente e cosa lasciare per un momento successivo.

Le aree in totale sono cinque e dovremo visitarle più e più volte dato che gli umani potranno tornare a riprendersi ciò che abbiamo rubato in precedenza. I compiti sono comunque molti e ben variegati e richiederanno una buona pianificazione e strategia.

Il gioco in generale è molto stiloso e simpatico, con tante trovate divertenti e momenti che strapperanno più di una risata.  
La grafica è minimale ma molto simpatica e in linea con l’intero spirito del gioco e la musica di Golding sottolinea ogni momento in maniera perfetta.

Un titolo che è diventato un autentico fenomeno di costume, con tantissimi meme dedicatigli.

Titolo simpatico senza pretese che saprà però catturarvi.

**Voto: 8**
---
layout: rubriche
category: Rubriche
banner: "/assets/uploads/import.rubriche/piece1-640x360.jpg"
title: "One Piece Pirate Warriors 4"
excerpt: "Il genere musou ultimamente sta tornando parecchio di moda e sta vedendo un incremento di qualità non indifferente. Omega Force sono diventati degli autentici maestri in questo senso e il celebre One Piece è un brand perfetto per questo genere di titolo. Nel terzo capitolo del franchise eravamo in grado di ripercorrere rapidamente tutte le [&hellip"
quote: ""
description: "Il genere musou ultimamente sta tornando parecchio di moda e sta vedendo un incremento di qualità non indifferente. Omega Force sono diventati degli autentici maestri in questo senso e il celebre One Piece è un brand perfetto per questo genere di titolo. Nel terzo capitolo del franchise eravamo in grado di ripercorrere rapidamente tutte le [&hellip"
keywords: ""
date: 2020-04-21T00:00:00.000+01:00
author: "Game Master"
cover: "/assets/uploads/import.rubriche/piece1-640x360.jpg"
pagination:
  enabled: true

---

Il genere musou ultimamente sta tornando parecchio di moda e sta vedendo un incremento di qualità non indifferente.

Omega Force sono diventati degli autentici maestri in questo senso e il celebre One Piece è un brand perfetto per questo genere di titolo.

Nel terzo capitolo del franchise eravamo in grado di ripercorrere rapidamente tutte le avventure di Cappello di Paglia dal suo esordio fino al termine della longeva serie.

Il tutto si concludeva con la saga di Dressrosa e quindi per questo quarto capitolo si è scelto di rivivere gli archi narrativi più importanti della serie come Whole Cake Island, Wa, Alabasta o Water Seven.

Ritornare sulle isole più celebri della Grande Rotta è un gran piacere certamente perché potremo approfondire alcune tematiche del manga che gli appassionati non faranno fatica a ricordare.

Le missioni in questo caso sono una trentina che in totale vi terranno impegnati per venti ore all’incirca.

Potremo comunque sempre cimentarci nel Diario del Tesoro in modo da affrontare incarichi sempre più difficili così da aumentare la longevità.  
Il gameplay è sempre quello classico con button mashing e combo veramente spettacolari che saranno una vera gioia per gli occhi. Omega Force ha raccolto molta esperienza in tal senso.

Nel gameplay è stata introdotta una barra della resistenza per limitare lo scatto potremo però sfruttare un salto molto particolare in modo da sfuggire alle situazioni più complicate e magari spezzare le difese degli avversari anche più ostici.

I personaggi del roster disponibili sono oltre quaranta e suddivisi in quattro categorie principali come ad esempio quelli maggiormente votati alla potenza e quelli all’agilità.

Rivisto anche il sistema di innesco delle mosse speciali. Con le combinazioni diverse tra frontali e dorsali potremo attivare abilità speciali molto potenti.

Le boss fight sono state riviste e tutti questi nemici anche di enormi proporzioni dovranno essere prima indeboliti nelle loro difese in termini di armature e quindi poi potremo attaccarli per infliggere ulteriori danni. Battaglie realmente spettacolari che vi rimarranno impresse a lungo.

Il gioco prevede poi la crescita dei personaggi non solo di quelli in combattimento ma anche tutti gli altri in modo da garantire omogeneità nel roster.  
Potremo anche raccogliere monete con le facce dei personaggi in modo da aumentare le loro stats.

Ottimi i progressi anche in senso tecnico con una grafica che ha fatto passi da gigante rispetto al passato con un dettaglio poligonale non comune per un titolo del genere.

Buona anche la fisica e l’interazione ambientale con cui potremo distruggere buona parte degli scenari.

La colonna sonora è composta da brani iconici della serie molto orecchiabili.

Il doppiaggio però è solo in lingua giapponese.

Un more of the same che però convince ancora di più grazie all’ottima qualità tecnica che è stata profusa nel titolo.

**Voto: 8.5**
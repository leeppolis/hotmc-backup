---
layout: rubriche
category: Rubriche
banner: "/assets/uploads/import.rubriche/legomarv2-640x427.jpg"
title: "Lego Marvel Super Heroes 2"
excerpt: "Il sodalizio tra Lego e Marvel continua in maniera indissolubile con i ragazzi di Traveller’s Tales che hanno dato vita al secondo capitolo di Lego Marvel Super Heroes, già ottimo prodotto. Fin dalle prime battute tutto ricorda un fumetto, dai menù in poi. Cominciamo subito con i Guardiani della Galassia che fungeranno un po’ da [&hellip"
quote: ""
description: "Il sodalizio tra Lego e Marvel continua in maniera indissolubile con i ragazzi di Traveller’s Tales che hanno dato vita al secondo capitolo di Lego Marvel Super Heroes, già ottimo prodotto. Fin dalle prime battute tutto ricorda un fumetto, dai menù in poi. Cominciamo subito con i Guardiani della Galassia che fungeranno un po’ da [&hellip"
keywords: ""
date: 2017-11-30T00:00:00.000+01:00
author: "Game Master"
cover: "/assets/uploads/import.rubriche/legomarv2-640x427.jpg"
pagination:
  enabled: true

---

Il sodalizio tra Lego e Marvel continua in maniera indissolubile con i ragazzi di Traveller’s Tales che hanno dato vita al secondo capitolo di Lego Marvel Super Heroes, già ottimo prodotto.

Fin dalle prime battute tutto ricorda un fumetto, dai menù in poi. Cominciamo subito con i Guardiani della Galassia che fungeranno un po’ da tutorial in un capitolo introduttivo. Si passa poi ai Vendicatori con Iron Man, Capitan America e Wasp. Potremo quindi prendere confidenza con la loro tana gironzolando così come acquistare mattoncini speciali e cimentarsi in varie sottomissioni.

Da qui potremo accedere allo snodo di Chronopolis da cui potremo accedere a varie location tutte differenti. In totale sono 18 e potremo spaziare dal regno di Wakanda fino a New York con tanti segreti da scoprire e lotte senza quartiere da ingaggiare. Ci sono anche location indietro nel tempo come il vecchio West. Molta più varietà che in passato quindi.

Ad assegnarci le missioni troveremo Nick Fury e quindi avremo la possibilità di girare parecchio. Ogni missione ci darà la possibilità di giocare con personaggi diversi e ben assortiti e quindi ogni livello rappresenta quasi una mini avventura.  
Anche i nemici sono naturalmente molto vari e variopinti e in ogni livello avremo la possibilità di sbloccare alcuni bonus particolari.

Il gameplay è quello classico di sempre, con la possibilità di distruggere tutto ottenendo tantissime monete. Dovremo anche costruire alcuni elementi in modo da riuscire ad attivare alcuni passaggi segreti.

Saremo anche in grado di cimentarci in Gioco Libero così da poter testare di volta in volta il roster che avremo a disposizione e affinare quindi le abilità. Tutti i collezionabili si troveranno in posizioni piuttosto scomode e quindi dovremo faticare parecchio per trovarli tutti.

Anche gli obiettivi sono abbastanza complicati tanto è vero che è stato implementato un sistema di suggerimenti proprio per capire immediatamente di cosa si tratta.

I personaggi sono stati caratterizzati ottimamente con mosse e un aspetto veramente molto ben realizzato. L’ironia di fondo non manca mai e quindi potremo anche sorridere portando a termine le avventure di Iron Man e soci senza mai prendersi troppo sul serio. Non mancano neanche le citazioni ai film Marvel di successo e quindi anche il fan service è servito a dovere.  
I poteri dei personaggi poi non serviranno solo come arma di offesa ma anche per risolvere enigmi ambientali come i raggi di Iron Man per attivare interruttori o Spider Man che attiverà i suoi sensi per scovare segreti in giro.  
I contenuti poi sono tantissimi e prevedono anche quelli dei film di prossima uscita come quelli dei Vendicatori o di Ant-Man di prossima uscita al cinema.

L’avventura dalla trama complicata tutti contro tutti dura all’incirca dieci ore ma fra multiplayer giocabile in quattro e vari segreti da scovare ne avrete per un bel pezzo.

Un more of the same molto migliorato del precedente capitolo che gli aficionados non potranno certo lasciarsi sfuggire.

**Voto: 8.5** 
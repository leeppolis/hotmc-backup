---
layout: rubriche
category: Rubriche
banner: "/assets/uploads/import.rubriche/jur1.jpg"
title: "Jurassic World Evolution: Return to Jurassic Park"
excerpt: "Jurassic World Evolution continua a evolversi parecchio in maniera importante e questo DLC ne è un’ulteriore prova. Frontier è riuscita a migliorare il gioco implementando l’interfaccia, introducendo nuove funzioni e anche migliorando le funzioni già presenti come nel caso delle manutenzioni ai vari recinti e così via. Il tutto rende ancora più godibile il comparto [&hellip"
quote: ""
description: "Jurassic World Evolution continua a evolversi parecchio in maniera importante e questo DLC ne è un’ulteriore prova. Frontier è riuscita a migliorare il gioco implementando l’interfaccia, introducendo nuove funzioni e anche migliorando le funzioni già presenti come nel caso delle manutenzioni ai vari recinti e così via. Il tutto rende ancora più godibile il comparto [&hellip"
keywords: ""
date: 2020-01-09T00:00:00.000+01:00
author: "Game Master"
cover: "/assets/uploads/import.rubriche/jur1.jpg"
pagination:
  enabled: true

---

Jurassic World Evolution continua a evolversi parecchio in maniera importante e questo DLC ne è un’ulteriore prova.

Frontier è riuscita a migliorare il gioco implementando l’interfaccia, introducendo nuove funzioni e anche migliorando le funzioni già presenti come nel caso delle manutenzioni ai vari recinti e così via.

Il tutto rende ancora più godibile il comparto sandbox per tutti coloro che vogliono godersi il titolo in maniera tranquilla e non eccessivamente competitiva.  
Questo DLC che in molti stavano aspettando, introduce la campagna basata sul film originale del 1993 di Steven Spielberg così come i due seguenti che formano la prima trilogia della celebre serie.

Le nuove missioni sono otto in totale e cominciano con degli avvenimenti che si verificano dopo il primo film tra Isla Nublar e Isla Sorna in cui dovremo ricostruire il parco e catturare tutti i dinosauri scappati in giro per l’isola.

Saremo quindi in compagnia di Ian Malcolm e la dottoressa Ellie Sattler, così come Alan Grant e il direttore John Hammon, tutti ricostruiti con i volti originali del film.  
Sono state introdotte anche alcune specie nuove che quindi arricchiscono maggiormente ciò che potremo andare a fare all’interno del gioco.

Introdotte anche strutture presenti nella prima trilogia del franchise come il cancello, la voliera per i pterodattili o ancora il centro visitatori.  
Il gameplay è comunque identico al titolo primario con compiti che spaziano dalla riparazione di strutture e recinzioni, il recupero dei dinosauri in fuga, fino al proteggere i visitatori e trovare campioni di nuove creature da ricreare successivamente in laboratorio.

La campagna non è stata resa estremamente difficoltosa in modo da coinvolgere un bacino di utenti ancora maggiore e non avvezzi agli strategici duri e puri.  
Con i personaggi storici della saga comunque la narrazione assume tutto un altro sapore e un senso di nostalgia in tutti coloro che ammirarono al cinema l’idea del classico targato Spielberg. La campagna quindi vi incentiverà a proseguire in modo da scoprire tutti i lati nascosti della prima trilogia.

Importante mettere in evidenza come, anche per evitare incongruenze a livello di trama, alcuni elementi extra andranno a rimpiazzare quanto visto nel gioco principale e non ad affiancare.

Un grande fan service questo DLC che sicuramente i più anziani tra i giocatori apprezzeranno molto e magari incentiverà anche a scoprire le origini di questo grande classico del cinema. La campagna poi è certamente godibile per tutti da giocare.

**Voto: 8**
---
layout: rubriche
category: Rubriche
banner: "/assets/uploads/import.rubriche/iron1-640x396.jpg"
title: "Marvel’s Iron Man VR"
excerpt: "Marvel’s Iron Man VR è una delle recenti esclusive che Sony sta mettendo sul piatto, per la gioia di tutti gli appassionati. In questo caso parliamo di un titolo in esclusiva Playstation VR che rappresenta un po’ il canto del cigno della realtà virtuale su Playstation 4 in attesa dell’esordio sulla console di prossima generazione. [&hellip"
quote: ""
description: "Marvel’s Iron Man VR è una delle recenti esclusive che Sony sta mettendo sul piatto, per la gioia di tutti gli appassionati. In questo caso parliamo di un titolo in esclusiva Playstation VR che rappresenta un po’ il canto del cigno della realtà virtuale su Playstation 4 in attesa dell’esordio sulla console di prossima generazione. [&hellip"
keywords: ""
date: 2020-07-15T00:00:00.000+01:00
author: "Game Master"
cover: "/assets/uploads/import.rubriche/iron1-640x396.jpg"
pagination:
  enabled: true

---

Marvel’s Iron Man VR è una delle recenti esclusive che Sony sta mettendo sul piatto, per la gioia di tutti gli appassionati. In questo caso parliamo di un titolo in esclusiva Playstation VR che rappresenta un po’ il canto del cigno della realtà virtuale su Playstation 4 in attesa dell’esordio sulla console di prossima generazione.

Iniziamo subito con il dire che il gioco rappresenta un’ennesima prova delle potenzialità della realtà virtuale in generale e dell’ottimo visore Sony in maniera particolare.  
Il titolo in questione sfrutta anche in maniera molto intelligente i controller del Playstation Move e quindi rappresenta un connubio veramente vincente.

Camouflaj ha escogitato un sistema di controllo veramente intuitivo che vi farà sentire veramente all’interno della potente armatura tecnologica di Tony Start alias Iron Man.

Soprattutto per il movimento per esempio, proprio come accade nei celebri film e nel fumetto, potremo dirigerci nella direzione desiderata puntando i propulsori nella maniera opposta. Tutto questo vi darà un grande senso di coinvolgimento e quasi di onnipotenza di cui non potrete fare a meno fin dalle prime battute.

Tutto avviene in maniera molto naturalmente e non si rimpiangono assolutamente le levette analogiche. Anche nello schivare i colpi dei nemici proprio attraverso questo sistema di controllo proveremo un grandissimo senso di soddisfazione.

Anche le armi potremo controllarle in maniera analoga con una frustata del polso verso il basso per attivare l’arma secondaria con i palmi rivolti verso l’esterno per attivare i laser.  
Il divertimento sta proprio nello sperimentare tutte le potenzialità e il vasto arsenale dell’esoscheletro. Ottimo anche il feeling del corpo a corpo e quando si atterra al suolo dopo avere spiccato il volo.

Grande adrenalina anche con la modalità turbo attivabile tramite i grilletti, con un senso di velocità ricreato in maniera veramente impressionante. Anche in questo caso le rotazioni avvengono in maniera molto fluida e quindi non avremo mai problemi massivi di chinetosi.

Buono anche il comparto narrativo, con dialoghi densi totalmente doppiati in italiano, con Lorenzo Scattorin nei panni di Tony Stark, e che dimostrano grande personalità sia del protagonista che dei personaggi non giocanti. Le scene di intermezzo hanno una grafica veramente pregevole. Presenti anche delle scelte che non influiranno molto sullo scorrere della trama ma che rendono la storia ancora più credibile.

La storia vede Tony Stark rinunciare alla produzione di armi e decidendo quindi di combattere il crimine attraverso la filantropia e l’impegno in prima persona.  
L’hacker misterioso dal nome di Fantasma decide però di fargliela pagare ugualmente per il suo passato e quindi rivolta i droidi proprio contro il suo creatore, scatenando così il caos.

Belli gli inframmezzi anche nei panni di Tony Stark e non di Iron Man, elementi che conferiscono ancora più realismo e sono in grado di spezzare l’azione frenetica che ci ritroveremo spesso ad affrontare.

La longevità si attesta sulle otto ore di contenuti, più che sufficienti per apprezzare il gioco nella sua totalità e qualità. Presenti anche delle piccole sfide per incrementare il computo di tempo di gioco finale. L’esplorazione delle vaste mappe è anche consigliata per migliorare i propri punteggi di fine livello in modo da spenderli per migliorare il proprio arsenale.

Un ottimo canto del cigno per la realtà virtuale sulla console di casa Sony, con un titolo immediato, esaltante ed estremamente divertente, soprattutto se siete appassionati del mitico Iron Man.

L’ottimo uso di realtà virtuale e Playstation Move, come raramente si è visto finora, lo rende poi un titolo veramente adatto a tutti.

**Voto: 8.5**
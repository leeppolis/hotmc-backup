---
layout: rubriche
category: Rubriche
banner: "/assets/uploads/import.rubriche/v1.jpg"
title: "V-Rally 4"
excerpt: "Dopo un lungo periodo di assenza  ritorna l’ottimo simulatore V-Rally, giunto alla sua quarta incarnazione e a opera dei Kylotonn Games che hanno già nel loro carniere ottimi titoli come i vari WRC e TT Isle of Man sulla famosa corsa motociclistica. Hanno raccolto quindi il testimone depositato ben 16 anni fa e hanno fatto [&hellip"
quote: ""
description: "Dopo un lungo periodo di assenza  ritorna l’ottimo simulatore V-Rally, giunto alla sua quarta incarnazione e a opera dei Kylotonn Games che hanno già nel loro carniere ottimi titoli come i vari WRC e TT Isle of Man sulla famosa corsa motociclistica. Hanno raccolto quindi il testimone depositato ben 16 anni fa e hanno fatto [&hellip"
keywords: ""
date: 2018-09-27T00:00:00.000+01:00
author: "Game Master"
cover: "/assets/uploads/import.rubriche/v1.jpg"
pagination:
  enabled: true

---

Dopo un lungo periodo di assenza ritorna l’ottimo simulatore V-Rally, giunto alla sua quarta incarnazione e a opera dei Kylotonn Games che hanno già nel loro carniere ottimi titoli come i vari WRC e TT Isle of Man sulla famosa corsa motociclistica. Hanno raccolto quindi il testimone depositato ben 16 anni fa e hanno fatto del loro meglio.

Il gioco ha un approccio da simulatore abbastanza complicato con delle caratteristiche simulative piuttosto spiccate. La curva di apprendimento però al contrario non è molto ripida e quindi anche coloro che non sono avvezzi a questo tipo di giochi potranno scoprirne poco a poco tutte le caratteristiche.

Si comincia con una time challenge nel Grand Canyon in cui l’assistente Nancy ci illustrerà in italiano perfettamente parlato tutte le opzioni e i menù a nostra disposizione.  
In pista l’assistente ci consiglierà su come affrontare le gare al meglio. Le tipologie di gara sono le più svariate e vi servirà un ottimo adattamento per poter padroneggiare al meglio gli adattamenti dei differenti stili di guida.  
Soprattutto all’inizio, peggio guideremo e minori saranno le ricompense che vi consentiranno di migliorare le stats del pilota e le prestazioni della vettura.

Con le vincite delle gare infatti saremo in grado di potenziare il nostro parco macchine o di acquistarne di nuove di zecca o ancora pagare i dipendenti del team. Se non manterremo quindi un trend costante di vittorie non potremo vincere sufficiente denaro per mantenere il nostro circo automobilistico e la maggiorparte degli introiti andranno a perdersi semplicemente in mera manutenzione.

Potremo sempre attivare i canonici aiuti alla guida per poter restare in pista dato che il grado di simulazione come già detto è piuttosto alto e quindi chi è abituato a titoli più arcade dovrà faticare un po’ per prendere le misure con il sistema di guida.  
Le piste in totale su cui cimentarsi sono 22 ed è presente una modalità carriera così come una multigiocatore online.  
Nella carriera si basa su tutto sugli sponsor e sui relativi contratti per poter riuscire nel primeggiare sulle altre scuderie. Più vinceremo più visiteremo nuovi tracciati e la nostra autovettura migliorerà di conseguenza.

In multuplayer potremo giocare fino a 8 giocatori su piste ben caratterizzate e diversificate. Ottimo il dettaglio del paesaggio, molto ben realizzato anche a velocità piuttosto sostenute.

Ottima anche la realizzazione dei mezzi, tutti completamente licenziati tra cui Volkswagen, Porsche, Ford o ancora Lancia. Il parco macchine è amplissimo ed è possibile sfruttare anche un editor molto ben realizzato per una personalizzazione a tutto campo. Vi servirà comunque tanta pazienza per ottenere tutti gli sbloccabili per realizzare il vostro bolide definitivo.

Un titolo redivivo che fa un ottimo lavoro e strizza l’occhio soprattutto agli amanti di un genere più simulativo. Solido e impegnativo.

**Voto: 7.5**
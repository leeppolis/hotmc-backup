---
layout: rubriche
category: Rubriche
banner: "/assets/uploads/import.rubriche/fenix.jpg"
title: "Fenix Furia"
excerpt: "In origine conosciuto come Fenix Rage su Pc nel 2014, il nuovo gioco dello studio del Costa Rica Green Lava Studio ritorna nella sua incarnazione per Playstation 4 e chiamato appunto Fenix Furia. Un platform molto impegnativo che richiederà molti sforzi in termini di riflessi, coordinazione e memoria. Nel gioco tutto è microscopico con un [&hellip"
quote: ""
description: "In origine conosciuto come Fenix Rage su Pc nel 2014, il nuovo gioco dello studio del Costa Rica Green Lava Studio ritorna nella sua incarnazione per Playstation 4 e chiamato appunto Fenix Furia. Un platform molto impegnativo che richiederà molti sforzi in termini di riflessi, coordinazione e memoria. Nel gioco tutto è microscopico con un [&hellip"
keywords: ""
date: 2016-06-26T00:00:00.000+01:00
author: "Game Master"
cover: "/assets/uploads/import.rubriche/fenix.jpg"
pagination:
  enabled: true

---

  
In origine conosciuto come Fenix Rage su Pc nel 2014, il nuovo gioco dello studio del Costa Rica Green Lava Studio ritorna nella sua incarnazione per Playstation 4 e chiamato appunto Fenix Furia.

Un platform molto impegnativo che richiederà molti sforzi in termini di riflessi, coordinazione e memoria. Nel gioco tutto è microscopico con un effetto grafico molto interessante. In questo modo lo schermo vi apparirà molto più grande del previsto e quindi anche il protagonista risulterà essere microscopico. Un platform molto compatto quindi che fa delle dimensioni la sua più grande peculiarità.

La storia vede il villaggio di Fenix venire distrutto da una grande esplosione. Gli unici sopravvissuti sono appunti Fenix e una figura molto misteriosa che risponde al nome di Oktarus. Fenix si metterà quindi alla ricerca di Oktarus e questa caccia lo porterà a visitare nove mondi differenti, ciascuno con 20 livelli più altri 20 di bonus che verranno sbloccati di volta in volta.

In ogni livello dovremo raggiungere l’uscita e benché il gameplay possa sembrare semplice vi si pareranno parecchi ostacoli. Dovremo certo saltare e correre ma mano a mano che il gioco progredirà il tutto si farà sempre più difficile. Fenix può saltare e rimanere sospeso in area per un certo periodo e quindi sarà necessario calibrare al meglio i salti.

Il titolo è molto veloce e perciò i riflessi sono fondamentali. I controlli rispondono sempre in maniera eccellente e quindi il feeling con il gameplay è sempre ottimo. Dovremo schivare molti ostacoli e nemici perciò il tasto di salto lo utilizzerete letteralmente a ripetizione. Inutile dire che si procederà soprattutto per trial and error e quindi la forza del titolo sta proprio nell’alto grado di dipendenza che vi provocherà.  
A ogni errore comunque potremo ricominciare da capo dall’esatto punto in cui avremo perso una vita.

Gli appassionati di platform in questo titolo potranno trovare tutto ciò di cui avranno bisogno per passare qualche ora in completo divertimento. Dovrete comunque avere parecchia pazienza, soprattutto in alcuni passaggi che risulteranno essere abbastanza ostici. In ogni caso se amate i titoli alla Super Meat Boy, questo è quello che farà per voi senza dubbio.

Voto: 7.5
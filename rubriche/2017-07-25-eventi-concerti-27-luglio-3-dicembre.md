---
layout: rubriche
category: Rubriche
banner: "/assets/uploads/import.rubriche/treefort_thundercat_pressphoto.jpg"
title: "Eventi & Concerti: 27 luglio – 3 dicembre"
excerpt: "Bentornati! Dopo aver scavallato nella seconda metà dell’estate, cominciano ad arrivare nuove info anche sulle date invernali. Ma visto che la fine (o l’inizio) delle vacanze è ancora lontana per molti di noi, cerchiamo di concentrarci innanzitutto su quelle più vicine. Il 27, 28, 29 e 30 luglio torna in Italia Robert Glasper con quattro diverse date: rispettivamente [&hellip"
quote: ""
description: "Bentornati! Dopo aver scavallato nella seconda metà dell’estate, cominciano ad arrivare nuove info anche sulle date invernali. Ma visto che la fine (o l’inizio) delle vacanze è ancora lontana per molti di noi, cerchiamo di concentrarci innanzitutto su quelle più vicine. Il 27, 28, 29 e 30 luglio torna in Italia Robert Glasper con quattro diverse date: rispettivamente [&hellip"
keywords: ""
date: 2017-07-25T00:00:00.000+01:00
author: "Marta Blumi Tripodi"
cover: "/assets/uploads/import.rubriche/treefort_thundercat_pressphoto.jpg"
pagination:
  enabled: true

---

Bentornati! Dopo aver scavallato nella seconda metà dell’estate, cominciano ad arrivare nuove info anche sulle date invernali. Ma visto che la fine (o l’inizio) delle vacanze è ancora lontana per molti di noi, cerchiamo di concentrarci innanzitutto su quelle più vicine.

Il 27, 28, 29 e 30 luglio torna in Italia **Robert Glasper** con quattro diverse date: rispettivamente a Milano, Monforte (CN), Verucchio (RN) e al Locus Festival di cui sopra. Prevendite in molti casi [**già aperte.**](https://www.ticketone.it/tickets.html?affiliate=IGA&doc=artistPages/tickets&fun=artist&action=tickets&includeOnlybookable=true&kuid=494818&xtor=SEC-303030332-GOO-[Robert%5FGlasper%5F-%5FSOLO]-[187020981817]-S-[robert%20glasper])

Il 2 e il 3 agosto, una bella sorpresa al festival **Pomigliano Jazz**, in Campania: il 2 si aggiunge infatti un’altra data di **Robert Glasper**, mentre il 3 arriva il fenomenale **Gregory Porter**. Tutte le info [**qui**](http://www.pomiglianojazz.com/gregory-porter-robert-glasper-ospiti-della-xxii-edizione-di-pomigliano-jazz-campania/).

Il 16 agosto, invece, torna in Italia **Oddisee**, più precisamente a Ravenna, per una data che di fatto è quasi direttamente sulla spiaggia: info [**qui**](https://www.facebook.com/events/262889210784932/?acontext=%7B%22ref%22%3A%223%22%2C%22ref%5Fnewsfeed%5Fstory%5Ftype%22%3A%22regular%22%2C%22feed%5Fstory%5Ftype%22%3A%22361%22%2C%22action%5Fhistory%22%3A%22null%22%7D).

Il 17 agosto, grande ritorno di **Busta Rhymes**, che suonerà a Gallipoli insieme a vari altri ospiti italiani, tra cui Nitro e Lazza. Le prevendite sono [**già aperte**](https://www.ticketone.it/busta-rymes-nitro-moderup-biglietti-gallipoli.html?affiliate=ITT&doc=artistPages/tickets&fun=artist&action=tickets&key=1956108$9845641#eventInfo).

Dal 15 al 20 agosto Club To Club apre una succursale, per così dire, in valle d’Itri: **Viva!** è un festival pieno di sorprese e soprattutto pieno di personaggi che non possono che interessarci, tra cui **dj Shadow** e **Madlib**, ad esempio. Tenete d’occhio la loro [**pagina Facebook**](https://www.facebook.com/clubtoclub/?fref=nf).

Saltiamo direttamente a novembre, più precisamente dall’1 al 7, con l’annuncio della line-up del **Club 2 Club** di Torino, come sempre ricchissima. Purtroppo quest’anno non ci sono act puramente hip hop, ma sicuramente c’è terreno fertile per chi ama le contaminazioni. Tra i nomi da non perdere citiamo **Jungle**, **Kamasi Washington** e **Mura Masa**. Info e prevendite [**qui**](http://clubtoclub.it/it/).

Dal 21 al 26 novembre, invece, è il turno della terza edizione di una rassegna che già promette benissimo: il **Linecheck Music Meeting** a Milano. Prende a modello molti altri eventi simili all’estero e vuole essere un’occasione di incontro e aggiornamento professionale per gli addetti ai lavori, oltre che una buona scusa per vedersi qualche ottimo concerto. Ci sarà quindi una parte più formativa, con corsi, conferenze e incontri aperti agli iscritti, e una parte puramente live. In quest’ultima, la line up è notevole: si va da **Little Dragon** a **Thundercat**, fino ad arrivare al gran finale con **Freddie Gibbs**. Info e prevendite, sia per l’aggiornamento professionale che per i concerti, [**qui**](http://www.linecheckfestival.com/).

Ottima line-up anche per il **Jazz Re:Found**, ormai una garanzia nell’ambito dei festival invernali italiani. Quest’anno sarà dal 29 novembre al 3 dicembre a Torino, e tra i nomi degni di nota segnaliamo **Thundercat** e **Roni Size**. Info e prevendite [**qui**](http://jazzrefound.it/never-hype-ever-ahead/).

E con questo è tutto, se abbiamo dimenticato qualcosa ci trovate [**su Facebook**](https://www.facebook.com/hotmcmag). Alla prossima!2
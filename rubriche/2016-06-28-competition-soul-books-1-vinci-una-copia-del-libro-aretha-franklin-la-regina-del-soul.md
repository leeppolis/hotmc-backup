---
layout: rubriche
category: Rubriche
banner: "/assets/uploads/import.rubriche/13220976_230589760647008_5097070020013496118_n.jpg"
title: "Competition Soul Books #1: vinci una copia del libro “Aretha Franklin, la regina del soul”"
excerpt: "E’ un momento che arriva per tutti i veri amanti della musica: quello in cui ti appassioni così tanto ad un artista che vuoi saperne di più sulla sua storia, sul suo retaggio, sulla sua eredità morale. Wikipedia può essere un buon punto di partenza per acquisire qualche informazione di base, ma ovviamente non basta [&hellip"
quote: ""
description: "E’ un momento che arriva per tutti i veri amanti della musica: quello in cui ti appassioni così tanto ad un artista che vuoi saperne di più sulla sua storia, sul suo retaggio, sulla sua eredità morale. Wikipedia può essere un buon punto di partenza per acquisire qualche informazione di base, ma ovviamente non basta [&hellip"
keywords: ""
date: 2016-06-28T00:00:00.000+01:00
author: "Marta Blumi Tripodi"
cover: "/assets/uploads/import.rubriche/13220976_230589760647008_5097070020013496118_n.jpg"
pagination:
  enabled: true

---

E’ un momento che arriva per tutti i veri amanti della musica: quello in cui ti appassioni così tanto ad un artista che vuoi saperne di più sulla sua storia, sul suo retaggio, sulla sua eredità morale. Wikipedia può essere un buon punto di partenza per acquisire qualche informazione di base, ma ovviamente non basta a soddisfare del tutto la nostra curiosità. Ed è qui che interviene la bellissima collana di libri che vi presentiamo oggi, **Soul Books**, una novità graditissima per tutti gli amanti della black music e non solo. Edita da **Volo Libero Edizioni** e curata da **Alberto Castelli**, giornalista musicale che da anni è uno dei nomi di riferimento per chi vuole approfondire questo argomento, promette di ripercorrere tutta la storia della musica nera un volume (e una biografia) per volta. Sono libri perfetti per l’estate che si avvicina: tascabili, si leggono tutti d’un fiato e sono anche accompagnati da una discografia che vi faremo scoprire nei prossimi giorni con alcune playlist ad hoc. E come se tutto questo non bastasse, ad ogni nuova uscita ve ne regaliamo qualche copia!

Si parte con **_Aretha Franklin, la regina del soul_**. Detto così sembra scontato: chi altri potrebbe essere la regina del soul? Pagina dopo pagina, però, si scopre che per arrivare a conquistarsi quel trono Aretha ha dovuto faticare parecchio. Figlia di un famosissimo predicatore americano, C.L. Franklin, e di una cantante gospel dilettante, Ree (come affettuosamente la chiamavano in famiglia) viene prima abbandonata dalla madre e poi deve subirne anche la morte prematura. Priva di un affetto così importante, cresce timidissima e introversa e solo nella musica riesce a trovare la sua dimensione e il modo per esprimersi. Incoraggiata dalla sua quasi-matrigna, la diva del gospel Clara Ward, comincia ad esplorare la possibilità di trasformare il suo talento in una vera e propria professione, ma anche in questo caso il successo non è immediato: ci vorranno anni di tentativi, album di scarso rilievo, incontri sbagliati e molto altro ancora. Sullo sfondo c’è il mondo della musica gospel, che è molto meno casto e puro di quello che potrebbe sembrare dall’esterno: basti pensare che si vocifera di una relazione non proprio platonica tra la dodicenne Aretha e il ventitreenne Sam Cooke (altra superstar della musica sacra e dell’R&B) e che il suo primo figlio Clarence nacque quando lei aveva appena quattordici anni, da padre ignoto.

Se tutto questo vi ha incuriosito abbastanza, passiamo alla competition, perché abbiamo quattro copie di _**Aretha Franklin, la regina del soul**_ da regalarvi! Vincerne una è semplice: basta diventare/essere follower di almeno uno dei nostri social network ([**Facebook**](https://www.facebook.com/hotmcmag "https://www.facebook.com/hotmcmag"), [**Twitter**](https://twitter.com/hotmcmag "https://twitter.com/hotmcmag") o **[Google +](https://plus.google.com/u/0/111205470567886985739/posts "https://plus.google.com/u/0/111205470567886985739/posts")**) e commentare il post relativo a questo articolo (se partecipate tramite FB o Google +) o retwittarlo (se partecipate tramite Twitter). Tra tutti coloro che lo faranno entro e non oltre martedì 5 luglio a mezzogiorno, estrarremo a sorte un quattro fortunati che riceveranno a casa il libro!

**Aretha Franklin, la regina del soul**  
**di Gabriele Antonucci**   
**(prefazione di Massimo Oldani, note e curiosità di Graziano Uliani)**  
**Volo Libero Edizioni**  
**euro 12,00**

_Media partner: Radio Capital, Porretta Soul Festival, Hotmc.com_
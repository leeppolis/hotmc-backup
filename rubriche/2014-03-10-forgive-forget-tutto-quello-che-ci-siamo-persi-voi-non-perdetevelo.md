---
layout: rubriche
category: Rubriche
banner: "/assets/uploads/import.rubriche/JM+BJ_800_600_cropp.jpg"
title: "Forgive & Forget: tutto quello che ci siamo persi, voi non perdetevelo!"
excerpt: "Qualche tempo fa, consci del fatto che non riusciamo a stare dietro a tutte le uscite italiane del periodo e che spesso ce ne perdiamo qualcuna valida per strada, abbiamo inaugurato questa simpatica rubrica con cui ricapitoliamo tutte le segnalazioni degne di nota che però sul momento ci sono sfuggite. Questa è un’edizione un po’ [&hellip"
quote: ""
description: "Qualche tempo fa, consci del fatto che non riusciamo a stare dietro a tutte le uscite italiane del periodo e che spesso ce ne perdiamo qualcuna valida per strada, abbiamo inaugurato questa simpatica rubrica con cui ricapitoliamo tutte le segnalazioni degne di nota che però sul momento ci sono sfuggite. Questa è un’edizione un po’ [&hellip"
keywords: ""
date: 2014-03-10T00:00:00.000+01:00
author: "Marta Blumi Tripodi"
cover: "/assets/uploads/import.rubriche/JM+BJ_800_600_cropp.jpg"
pagination:
  enabled: true

---

[](https://hotmc.com/wp-content/uploads/2014/03/JM+BJ%5F800%5F600%5Fcropp.jpg)

Qualche tempo fa, consci del fatto che non riusciamo a stare dietro a tutte le uscite italiane del periodo e che spesso ce ne perdiamo qualcuna valida per strada, abbiamo inaugurato questa simpatica rubrica con cui ricapitoliamo tutte le segnalazioni degne di nota che però sul momento ci sono sfuggite. Questa è un’edizione un po’ speciale, nel senso che riassumiamo cose che sono successe da tre a cinque giorni fa, lasso di tempo che la caporedattrice di Hotmc ha trascorso immobilizzata dopo essere stata investita da una bicicletta (s\*\*t happens). Ecco dunque tutto quello che dovete sapere dell’ultima settimana:

**Johnny Marsiglia & Big Joe** escono finalmente con un nuovo album, _Fantastica illusione_, che sarà in tutti i negozi il 18 marzo. Il primo omonimo singolo estratto è questo, ed è davvero ottimo:  

E’ il turno di un’altra graditissima uscita targata Unlimited Struggle, ovvero il progetto di **Cali e Aleaka**, che hanno unito le forze per regalarci questo bellissimo La malattia (disponibile anche in [**versione strumentale**](https://itunes.apple.com/it/album/la-malattia/id835981641 "https://itunes.apple.com/it/album/la-malattia/id835981641")). Anche in questo caso il primo estratto è omonimo e lo trovate qui:

Ci spostiamo in un’altra crew tra le più valide d’Italia, Machete, che ha appena annunciato l’uscita del nuovo album di En?gma, Foga: tutti i dettagli (tracklist, concept, copertina) li trovate [**qui**](http://www.macheteprod.com/wp/2014/03/03/engma-foga-coming-soon-2/ "http://www.macheteprod.com/wp/2014/03/03/engma-foga-coming-soon-2/").

Restando sempre in ambito Machete, è fuori la nuova posse cut che **TNS** ha appena sfornato con il supporto di numerosi top rapper. Si intitola _Indian tweet posse_ e questo è il video:

Last but not least, i fan di Achille Lauro (che abbiamo intervistato per una collaborazione con Rockit: trovate l’articolo [**qui**](http://www.rockit.it/achille-lauro-testi-roccia-music-marracash "http://www.rockit.it/achille-lauro-testi-roccia-music-marracash")) saranno felici di sapere che è appena uscito un documentario a lui dedicato. Si trova su YouTube o meglio ancora qui sotto.  

Grazie a tutti per la pazienza: se ci fossimo persi anche qualcos’altro, segnalatecelo!
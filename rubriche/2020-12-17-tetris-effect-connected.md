---
layout: rubriche
category: Rubriche
banner: "/assets/uploads/import.rubriche/tetris1-640x360.jpg"
title: "Tetris Effect Connected"
excerpt: "Il gioco di mattoncini più famoso di sempre ritorna in questa splendente edizione grazie all’opera di Tetsuya Mizuguchi che ci propone una visione migliorata del già ottimo Tetris Effect. Un’operazione che rende un grande classico un gioco ancora fresco e moderno, in pieno al passo con i tempi. Il gioco di Pazitnov ha quasi trenta [&hellip"
quote: ""
description: "Il gioco di mattoncini più famoso di sempre ritorna in questa splendente edizione grazie all’opera di Tetsuya Mizuguchi che ci propone una visione migliorata del già ottimo Tetris Effect. Un’operazione che rende un grande classico un gioco ancora fresco e moderno, in pieno al passo con i tempi. Il gioco di Pazitnov ha quasi trenta [&hellip"
keywords: ""
date: 2020-12-17T00:00:00.000+01:00
author: "Game Master"
cover: "/assets/uploads/import.rubriche/tetris1-640x360.jpg"
pagination:
  enabled: true

---

Il gioco di mattoncini più famoso di sempre ritorna in questa splendente edizione grazie all’opera di Tetsuya Mizuguchi che ci propone una visione migliorata del già ottimo Tetris Effect.

Un’operazione che rende un grande classico un gioco ancora fresco e moderno, in pieno al passo con i tempi. Il gioco di Pazitnov ha quasi trenta anni ma ha ancora un fascino incredibile.

Tetris Effect aggiungeva l’elemento musicale quasi da rhythm game dato che il gameplay era legato a doppio filo con la sua colonna sonora che era diversa per ogni livello e cambiava in base alle mosse del giocatore andando così ad aumentare il grado di sfida.

Il gioco ora ha ricevuto la licenza ufficiale e quindi ha subito tutta una serie di migliorie, soprattutto a livello da multiplayer guadagnandosi così anche il termine Connected nel titolo.

La modalità principale del gioco è quella Journey in cui potremo visitare varie galassie e superare quindi vari livelli. Ci saranno obiettivi particolari da superare come il distruggere varie righe contemporaneamente oppure sfruttare i power up della cosiddetta zona di potenziamento che ci garantirà power up come il congelamento del tempo e la massimizzazione dei punti dopo alcune combo.

Anche la velocità dello scroll dello schermo sarà variabile e quindi è stato aggiunto un tocco di strategia al tutto. Il fiore all’occhiello della produzione è comunque certamente il comparto artistico caratterizzato da vere e proprie esplosioni di colori, effetti grafici e immagini mozzafiato. Il tutto condito da un’ottima colonna sonora come sempre.

Le altre modalità sono un po’ più sperimentali e permettono di aumentare la longevità in maniera esponenziale. Potremo scegliere modalità più rilassanti in cui distruggere blocchetti all’infinito oppure sfide basate sui riflessi sempre più impegnative.

Ritornano anche le classifiche settimanali e con questa versione Connected il gioco assume contorni ancora più multiplayer con modalità competitive e cooperative. Enhance poi ha introdotto anche una trama intorno alle varie modalità che garantisce ancora più profondità al gioco. Vestiremo i panni di un guardiano che dovrà riportare ordine nella costellazione dopo l’avvento di un invasore che ha portato grande confusione e ha aizzato i dodici segni zodiacali contro di noi. Belle anche le sfide a punti introdotte. Presente anche la Battaglia a Zone come sfida uno contro uno.

Quella più divertente è forse la modalità connected in cui tre giocatori umani dovranno allearsi per scontrarsi contro avversari e boss sempre più difficoltosi da battere. Dovremo creare linee sempre più lunghe magari andando a inserire mattoncini anche nelle schermate altrui e questo aumenta nettamente il senso di cooperazione. Il mathmaking è sempre immediato e ben equilibrato. Per avanzare nella Divisione invece dovremo necessariamente superare le partite classificate.

Un grande classico tornato con un’offerta contenutistica veramente invidiabile.

**Voto: 8**
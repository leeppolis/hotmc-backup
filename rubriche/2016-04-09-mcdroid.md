---
layout: rubriche
category: Rubriche
banner: "/assets/uploads/import.rubriche/mcdroid.jpg"
title: "McDroid"
excerpt: "Il tower defence è un genere che ultimamente sta avendo parecchio successo, nato incredibilmente come una modalità accessoria in molti titoli. McDroid sviluppato da Elefantopia e approdato anche sulle maggiori console è proprio un esempio di questo tipo di giochi. Il gioco punta tutto sulla semplicità e infatti ci fa vestire i panni di un [&hellip"
quote: ""
description: "Il tower defence è un genere che ultimamente sta avendo parecchio successo, nato incredibilmente come una modalità accessoria in molti titoli. McDroid sviluppato da Elefantopia e approdato anche sulle maggiori console è proprio un esempio di questo tipo di giochi. Il gioco punta tutto sulla semplicità e infatti ci fa vestire i panni di un [&hellip"
keywords: ""
date: 2016-04-09T00:00:00.000+01:00
author: "Game Master"
cover: "/assets/uploads/import.rubriche/mcdroid.jpg"
pagination:
  enabled: true

---

  
Il tower defence è un genere che ultimamente sta avendo parecchio successo, nato incredibilmente come una modalità accessoria in molti titoli. McDroid sviluppato da Elefantopia e approdato anche sulle maggiori console è proprio un esempio di questo tipo di giochi.

Il gioco punta tutto sulla semplicità e infatti ci fa vestire i panni di un robot, McDroid appunto, che deve difendere il proprio pianeta dall’invasione di alcuni parassiti assieme al fratello Shuttle che altro non è che una navicella spaziale. Dovremo quindi attendere attacchi senza sosta di questi parassiti e quindi la difficoltà sarà sempre in crescendo.

Il centro del tower defence è l’astronave, ossia il centro di raccolta di tutte le nostre risorse che in questo caso sono rappresentate da fragole e diamanti. Questi elementi ci saranno utili poi a lungo termine.

La cosa interessante è che il gioco ha sia un’anima action che una più strategica. Il cane robot McDroid potrà quindi piazzare in giro per la mappa oppure potremo anche attaccare direttamente i vari parassiti prima che raggiungano appunto la nave Shuttle. Quest’opzione sarà utile soprattutto nel caso in cui avremo fatto qualche errore a livello strategico nel posizionamento delle armi sulla mappa.

I parassiti sono di varie tipologie e quindi dovremo utilizzare le armi più appropriate per farli fuori. Ottimo in questo frangente il level design delle arene che spaziano da ambienti stretti a quelli più ampli e ad ampio respiro. Nel gioco poi, visto il successo anche in tv, dovremo affrontare degli zombie alla stessa maniera dei parassiti. Questa modalità vi strapperà più di un sorriso dato che le creature sono prese direttamente dal video Thriller di Michael Jackson.

Il comparto grafico è di tutto rispetto, semplice ma ottimale per la tipologia di gioco in questione. Un gioco che diverte sia per chi si approccia per la prima volta che per tutti coloro che amano questa tipologia di videogiochi.

Voto: 8
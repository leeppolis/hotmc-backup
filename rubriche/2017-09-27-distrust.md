---
layout: rubriche
category: Rubriche
banner: "/assets/uploads/import.rubriche/Distrust1.jpg"
title: "Distrust"
excerpt: "Distrust è un interessantissimo gioco horror con forti influenze survival che ci consentirà di vestire i panni di un ricercatore in stato di abbandono al Polo Sud e che quindi dovrà sopravvivere con tutte le sue forze sia agli elementi naturali che alle forze sovrannaturali che si faranno sempre più minacciose. La tensione e l’atmosfera [&hellip"
quote: ""
description: "Distrust è un interessantissimo gioco horror con forti influenze survival che ci consentirà di vestire i panni di un ricercatore in stato di abbandono al Polo Sud e che quindi dovrà sopravvivere con tutte le sue forze sia agli elementi naturali che alle forze sovrannaturali che si faranno sempre più minacciose. La tensione e l’atmosfera [&hellip"
keywords: ""
date: 2017-09-27T00:00:00.000+01:00
author: "Game Master"
cover: "/assets/uploads/import.rubriche/Distrust1.jpg"
pagination:
  enabled: true

---

Distrust è un interessantissimo gioco horror con forti influenze survival che ci consentirà di vestire i panni di un ricercatore in stato di abbandono al Polo Sud e che quindi dovrà sopravvivere con tutte le sue forze sia agli elementi naturali che alle forze sovrannaturali che si faranno sempre più minacciose.

La tensione e l’atmosfera sono state entrambe ricreate al meglio e in queste circostanze dovremo attraversare ben sei zone differenti, ognuna con permadeath ed eventi generati in maniera procedurale.

L’avventura comincia con un incidente di elicottero e da questo momento in poi sarà una costante corsa contro il tempo dato che sarà sempre presente a schermo un timer che scandirà in maniera implacabile le nostre mosse.

Lo scopo è comunque sempre quello di passare indenni da una zona all’altra e per farlo dovremo risolvere puzzle di vario tipo come ad esempio ritrovare e fare funzionare una batteria per sciogliere la neve che ostruisce il nostro passaggio.

Si avranno sempre tre parametri differenti da tenere sotto controllo ossia calore, stamina e fame. Nel caso in cui non riusciremo a soddisfare tali condizioni nel migliore dei modi, il nostro personaggio comincerà a stare male, perderà il sonno e in questo modo svilupperà una sorta di follia.  
Gli effetti di queste disfunzioni sono molteplici e farano compiere ai nostri personaggi le azioni più disparate ed incredibili. Spesso ad esempio un personaggio in preda al panico comincerà a scaricare gli oggetti del proprio inventario e così molto spesso ci ritroveremo a dovere fronteggiare dei nemici senza alcun tipo di equipaggiamento.

Quando ci addormenteremo per recuperare energie, è proprio in questo caso che spesso gli alieni ci attaccheranno e quindi ogni momento di riposo diventerà sempre problematico. Il caffè comunque potrà aiutarci in queste fasi.

Il party dovrà essere sempre coeso e unito anche perché spesso per compiere determinate azioni dovremo necessariamente lasciarne alcuni indifesi per salvare o proteggerne altri.

Un gioco ad alto tasso di tensione che vi terrà letteralmente incollati allo schermo.

**Voto: 8**
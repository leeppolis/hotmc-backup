---
layout: rubriche
category: Rubriche
banner: "/assets/uploads/import.rubriche/Spike-Lee-Caps-Creative-Full-Shot1.jpg"
title: "Dress for success #7: the summer edition!"
excerpt: "Se l’estate sta finendo o deve ancora iniziare, questo, nel nostro Bel Paese, non l’abbiamo ancora capito. Ma ci rimangono alcune certezze: che le freschezze continuano ad arrivare che faccia caldo o ci sia il freddo che sferza la pelle, e che due teste sono meglio di una. La moda ha sposato alla grande questi concept, [&hellip"
quote: ""
description: "Se l’estate sta finendo o deve ancora iniziare, questo, nel nostro Bel Paese, non l’abbiamo ancora capito. Ma ci rimangono alcune certezze: che le freschezze continuano ad arrivare che faccia caldo o ci sia il freddo che sferza la pelle, e che due teste sono meglio di una. La moda ha sposato alla grande questi concept, [&hellip"
keywords: ""
date: 2014-08-04T00:00:00.000+01:00
author: "Monica Faretra"
cover: "/assets/uploads/import.rubriche/Spike-Lee-Caps-Creative-Full-Shot1.jpg"
pagination:
  enabled: true

---

Se l’estate sta finendo o deve ancora iniziare, questo, nel nostro Bel Paese, non l’abbiamo ancora capito. Ma ci rimangono alcune certezze: che le freschezze continuano ad arrivare che faccia caldo o ci sia il freddo che sferza la pelle, e che due teste sono meglio di una. La moda ha sposato alla grande questi concept, e nuove collaborazioni con emeriti esponenti di musica, cinema, e design sono già pronte a diventare i must della stagione estiva e invernale.

La collabo tra il genietto del cinema **Spike Lee** e il brand **New Era** è già oltre, perché guarda ai mesi invernali e a come scaldare le nostre teste, ma con stile. E in questo caso di stile ce n’è a pacchi. La “Collezione 1996” prende il nome dall’aneddoto da cui è iniziato il lungo sodalizio tra il regista newyorkese e il famoso brand di caps americano. Tutto ha inizio proprio nel 1996 quando con una telefonata Mr.Lee, da gran tifoso degli New York Yankees, richiedeva al CEO di New Era un cappellino rosso scarlatto degli Yankees da abbinare alla sua nuova giacca. Richiesta accontentata: viene subito indossato durante una partita e tutti impazziscono. Da questo punto parte l’idea di celebrare quel famoso momento, che avrebbe cambiato il modo di indossare e vivere un semplice cappellino, con una linea esclusiva. I modelli sono 4 nei colori blu navy e rosso “Spike Lee”, in lana e in pelle con un’etichetta laterale identificativa della World Series 1996\. Un vero back in the days da collezione!

[](https://hotmc.com/wp-content/uploads/2014/08/Spike-Lee-Caps-Creative-Full-Shot.jpg)  
Per il prossimo autunno/inverno ’14-’15, **Puma** presenta la nuova collezione **Sophia Chang**, che introduce una stilosissima selezione di abbigliamento e sneakers ispirati alla New York contemporanea. Sophia Chang è un’illustratrice di successo, una creatrice di moda e una designer che ha convogliato nell’arte tutta la sua vita. La passione sfrenata della Chang per la musica rap e lo street-life è stato da motivo ispiratore. Nella linea è presente una selezione di abbigliamento e sneakers, uomo e donna, ispirati a Brooklyn e caratterizzati da stampe che riproducono le illustrazioni Made in NYC firmate dalla Chang.

[](https://hotmc.com/wp-content/uploads/2014/08/14aw-ls-select-sophia-chang-tokyo-001-1.jpg)

[](https://hotmc.com/wp-content/uploads/2014/08/basket-classic-mid-x-white-357298-02-1.jpg)  
**Madlib**, uno dei più acclamati dj e prdoucer degli ultimi anni, ha creato la colonna sonora dell’ultimo video di lifestyle del brand **President’s**, che mostra la recente ed esclusiva collaborazione con il marchio italiano di skateboard **Atypical** (vedi video nella finestra in alto). Il mood del video è ispirato alla cultura skate californiana a cavallo degli anni ’60 e ’70, immersa in una realtà urbana, odierna e italiana. Gli skateboard, parte integrante della collezione Spring/Summer 2014, sono fatti a mano e realizzati con legno di frassino: disponibili in due modelli a tiratura limitata, sono pronti per marchiare le strade delle nostre (speriamo presto) assolate e roventi città.

[President’s Spring/Summer 2014](https://vimeo.com/100233722) from [President’s](https://vimeo.com/presidents7bell) on [Vimeo](https://vimeo.com).
---
layout: rubriche
category: Rubriche
banner: "/assets/uploads/import.rubriche/sfv-640x360.jpg"
title: "Street Fighter V Arcade Edition"
excerpt: "Street Fighter è probabilmente uno dei brand più conosciuti al mondo all’interno del panorama videoludico, anche da coloro che di videogiochi non masticano molto. Street Fighter V, arrivato nel 2016, ha segnato un autentico periodo di grande successo per Capcom, grazie a un gameplay di altissimo livello e delle meccaniche volte soprattutto all’online che ne [&hellip"
quote: ""
description: "Street Fighter è probabilmente uno dei brand più conosciuti al mondo all’interno del panorama videoludico, anche da coloro che di videogiochi non masticano molto. Street Fighter V, arrivato nel 2016, ha segnato un autentico periodo di grande successo per Capcom, grazie a un gameplay di altissimo livello e delle meccaniche volte soprattutto all’online che ne [&hellip"
keywords: ""
date: 2018-01-25T00:00:00.000+01:00
author: "Game Master"
cover: "/assets/uploads/import.rubriche/sfv-640x360.jpg"
pagination:
  enabled: true

---

Street Fighter è probabilmente uno dei brand più conosciuti al mondo all’interno del panorama videoludico, anche da coloro che di videogiochi non masticano molto.  
Street Fighter V, arrivato nel 2016, ha segnato un autentico periodo di grande successo per Capcom, grazie a un gameplay di altissimo livello e delle meccaniche volte soprattutto all’online che ne rendono la longevità potenzialmente infinita.

Il gioco esce oggi di nuovo rinvigorito da questa modalità arcade che porta a tutti i giocatori in dote non solo tantissimi miglioramenti tecnici ma anche, una modalità storia completa e tantissimi contenuti aggiuntivi tra cui un roster con tante new entries.

Importante specificare come l’aggiornamento della versione sia totalmente gratuito a tutti coloro che hanno già acquistato il gioco in precedenza mentre chi si approccia per la prima volta al titolo potrà usufruire da subito dei dodici personaggi aggiuntivi inclusi nella prima e seconda stagione.

La modalità che dà il titolo a questa edizione è la vera novità. Potremo finalmente affrontare tutta una serie di match contro le intelligenze artificiali per poi arrivare a uno scontro con un boss.

In questo caso potremo scegliere sei vie differenti che riprendono i capitoli principali del brand dal primo Street Fighter fino all’incarnazione Alpha o ai più recenti III e IV. In base alla nostra scekta potremo affrontare solo i personaggi di quel particolare capitolo quindi nel II per dire avremo alla fine M.Bison. Anche i costumi e le musiche rifletteranno il gioco principale e potremo anche raccogliere tantissime informazioni o deliziarci con i livelli bonus, tutto in stile con i cabinati dell’epoca.

Potremo anche sbloccare i classici finali così come le illustrazioni, cosa che invoglierà i giocatori a finire ogni singolo aspetto del gioco.  
Con questa edizione arrivano anche i personaggi della terza stagione tra cui gli attesissimi Blanka e Sagat, ma anche volti nuovi come Falke. Il primo ad essere provato è Sakura, richiesto a furor di popolo dalla community.  
Ci sono ancora le battaglie a squadre e le battaglie extra con cui guadagnare crediti, items e punti esperienza.

Per gli esperti è stato aggiunto anche un ulteriore V-Trigger per personaggio un po’ come succede in Ultra Street Fighter IV. In questo modo saremo incentivati a riprovare l’intero roster in modo da testare i personaggi in varie condizioni.

Capcom è riuscita in un autentico miracolo rendendo ancora migliore un gioco realmente eccezionale di partenza. Un titolo che regalerà moltissime gioie ancora per parecchio tempo grazie anche ai prossimi innesti.

**Voto: 9.5**
---
layout: rubriche
category: Rubriche
banner: "/assets/uploads/import.rubriche/redee1-640x320.jpg"
title: "Redeemer Enhanced Edition"
excerpt: "Redeemer uscì in principio nel 2017 su computer e si è fin da subito rivelato un’ottima sorpresa indie. Oggi il gioco finalmente approda sulle console maggiori e anche Nintendo Switch con questa Enhanced Edition. Il titolo targato Sokaba Studio si presenta perciò al grande pubblico in grande spolvero. Vestiremo quindi sempre i panni del monaco [&hellip"
quote: ""
description: "Redeemer uscì in principio nel 2017 su computer e si è fin da subito rivelato un’ottima sorpresa indie. Oggi il gioco finalmente approda sulle console maggiori e anche Nintendo Switch con questa Enhanced Edition. Il titolo targato Sokaba Studio si presenta perciò al grande pubblico in grande spolvero. Vestiremo quindi sempre i panni del monaco [&hellip"
keywords: ""
date: 2019-08-27T00:00:00.000+01:00
author: "Game Master"
cover: "/assets/uploads/import.rubriche/redee1-640x320.jpg"
pagination:
  enabled: true

---

Redeemer uscì in principio nel 2017 su computer e si è fin da subito rivelato un’ottima sorpresa indie.

Oggi il gioco finalmente approda sulle console maggiori e anche Nintendo Switch con questa Enhanced Edition.  
Il titolo targato Sokaba Studio si presenta perciò al grande pubblico in grande spolvero.

Vestiremo quindi sempre i panni del monaco Vassily che per ritrovare la pace deve fare fuori tutto ciò che lo circonda e che disturba il suo equilibrio interiore.

Vassily era un super soldato che però stanco del sangue e dei tradimenti dei suoi superiori per cui lavorava ha deciso di ritirarsi in un monastero a vita monastica appunto e quindi mettere da parte una volta per tutte la violenza.

Il passato però ritorna a chiedere il conto e il suo luogo di pace viene attaccato dai suoi vecchi compagni di armi e quindi il monaco è obbligato a ritornare sul campo di battaglia e regolare i conti una volta per tutte.

Il gameplay è quello di uno shooter top down con tanti elementi da brawler ma anche stealth e un po’ da caotico sparatutto. Il monaco infatti sfrutta tutte le sue abilità in ogni campo ed è in grado di uccidere nella maniera che più riterrete opportuna come approccio.

Nel corpo a corpo potremo sfruttare calci e pugni a breve distanza e contemporaneamente sfruttare le armi che i nemici lasceranno a terra e che quindi potremo utilizzare contro di loro.

Per quanto riguarda le armi da fuoco potremo utilizzare Pistole, shotgun, mitragliatori e anche fucili al plasma dato che la corporation nemica è ultratecnologica e quindi potremo utilizzare le loro armi contro.  
I nemici sono in difficoltà progressive e quindi vanno dai soldati semplici a mutazioni genetiche veramente difficili da sconfiggere.

Il gioco è molto gore e quindi non risparmia assolutamente nulla in termini di censura. Il feedback è grandioso un po’ come succede in Mortal Kombat e quindi le azioni più spettacolari saranno proprio sottolineate da questi aspetti.  
Potremo anche utilizzare elementi dello scenario per sbarazzarci dei nemici magari tirandoli su spuntoni o frullarli contro i muri.

Ogni qualvolta elimineremo qualcuno potremo guadagnare energia ed esperienza per migliorare i colpi, unica maniera dato che non ci saranno bonus sul campo. A questo proposito il sistema di progressione è stato reso ancora migliore in questa Enhanced Edition e quindi il monaco potrà crescere in maniera molto più organica rispetto al passato.

Avremo quindi a disposizione combo estremamente letali e nelle 7 ore di avventure potremo sperimentare svariati approcci.  
Potremo anche affrontare in questa edizione l’intero gioco in cooperativa con un amico oppure provare l’arena in cui affrontare svariate ondate di nemici in difficoltà sempre progressiva.

Dal punto di vista tecnico il gioco ha visto ottimi progressi soprattutto dal punto di vista del framerate.

Un gradito ritorno per un titolo che diverte ancora come un tempo.

**Voto: 8**
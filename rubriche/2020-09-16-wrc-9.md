---
layout: rubriche
category: Rubriche
banner: "/assets/uploads/import.rubriche/wrc1-640x360.jpg"
title: "WRC 9"
excerpt: "La nuova incarnazione del famoso gioco di rally targato KT Racing è finalmente approdato sui nostri schermi. Dopo un anno il campionato mondiale di rally video ludico torna con alcune interessanti novità. Un gioco che certamente farà la felicità degli appassionati e potrà intrattenere per decine di ore. La prima grande introduzione è l’anima social [&hellip"
quote: ""
description: "La nuova incarnazione del famoso gioco di rally targato KT Racing è finalmente approdato sui nostri schermi. Dopo un anno il campionato mondiale di rally video ludico torna con alcune interessanti novità. Un gioco che certamente farà la felicità degli appassionati e potrà intrattenere per decine di ore. La prima grande introduzione è l’anima social [&hellip"
keywords: ""
date: 2020-09-16T00:00:00.000+01:00
author: "Game Master"
cover: "/assets/uploads/import.rubriche/wrc1-640x360.jpg"
pagination:
  enabled: true

---

La nuova incarnazione del famoso gioco di rally targato KT Racing è finalmente approdato sui nostri schermi. Dopo un anno il campionato mondiale di rally video ludico torna con alcune interessanti novità. Un gioco che certamente farà la felicità degli appassionati e potrà intrattenere per decine di ore.

La prima grande introduzione è l’anima social del gioco grazie alla modalità Club, ossia un hub in cui tutta la community potrà incontrarsi e condividere pensieri, riflessioni ed esperienze di gioco. Potremo poi creare le nostre competizioni a piacimento così come settare regole, piste, sfide e in tutto questo invitare gli altri utenti per condividere la propria visione di rally. Importante dire che tutto questo avviene direttamente all’interno del titolo stesso e non sono necessarie alcun tipo di piattaforme esterne.

Le altre modalità sono quelle classiche e quindi Carriera in cui dovremo curare in tutto e per tutto la gestione del nostro pilota per l’ascesa nell’Olimpo del rally, la Stagione in cui dovremo pensare solamente a correre senza preoccuparci delle componenti gestionali e infine le Sfide che quest’anno sono state arricchite in maniera importante. Potremo sempre naturalmente sfruttare anche il multiplayer per giocare con giocatori di tutto il mondo e quindi batterli su vari tracciati per realizzare il tempo migliore.

Presenti anche tre scenari nuovi di zecca come il Giappone in cui si corre prevalentemente sull’asfalto, poi il Kenya dove invece prevale lo sterrato e infine la Nuova Zelanda con un mix dei due elementi che richiederà quindi grande adattamento alla guida.

Il parco macchine è anch’esso più ricco che mai con tutte le categorie WRC rappresentate così come una decina di mezzi leggendari di questo sport che potremo far rivivere ai fasti di un tempo.

Il gameplay è quello classico della serie anche se migliorato, soprattutto sotto il profilo della response del mezzo su strada, elemento che rende il tutto ancora più realistico che un tempo. Anche i tracciati poi hanno visto un netto miglioramento sotto il profilo della fisica e infatti i mezzi risponderanno in maniera totalmente differente a seconda di dove si correrà.

L’aumento del realismo porta naturalmente con sé una curva di apprendimento abbastanza ripida e quindi per padroneggiare i mezzi e primeggiare nelle gare dovrete fare un po’ di pratica. I neofiti quindi sono avvertiti per quanto riguarda questo modello di guida piuttosto punitivo.

Dal punto di vista tecnico il gioco impressiona molto positivamente con una grafica realistica e un senso della velocità invidiabile. Il colpo d’occhio quindi non delude.

Un racing game ottimo che di anno in anno si migliora nettamente. Gli appassionati del rally avranno pane per i loro denti.

**Voto: 8.5**
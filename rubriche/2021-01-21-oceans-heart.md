---
layout: rubriche
category: Rubriche
banner: "/assets/uploads/import.rubriche/ocean1.jpg"
title: "Ocean’s Heart"
excerpt: "Legend of Zelda ha certamente segnato un’epoca nel mondo video ludico, anche nelle sue recenti e spettacolari incarnazioni degli ultimi anni. Max Mraz ha dato vita a questo titolo che ne ricalca le dinamiche e che ci permetterà come il vecchio Zelda di viaggiare e combattere contro la miriade di avversari che ci si pareranno [&hellip"
quote: ""
description: "Legend of Zelda ha certamente segnato un’epoca nel mondo video ludico, anche nelle sue recenti e spettacolari incarnazioni degli ultimi anni. Max Mraz ha dato vita a questo titolo che ne ricalca le dinamiche e che ci permetterà come il vecchio Zelda di viaggiare e combattere contro la miriade di avversari che ci si pareranno [&hellip"
keywords: ""
date: 2021-01-21T00:00:00.000+01:00
author: "Game Master"
cover: "/assets/uploads/import.rubriche/ocean1.jpg"
pagination:
  enabled: true

---

Legend of Zelda ha certamente segnato un’epoca nel mondo video ludico, anche nelle sue recenti e spettacolari incarnazioni degli ultimi anni.

Max Mraz ha dato vita a questo titolo che ne ricalca le dinamiche e che ci permetterà come il vecchio Zelda di viaggiare e combattere contro la miriade di avversari che ci si pareranno contro nelle nostre peregrinazioni.

Vestiremo i panni di Tilia sull’isola di Limestone. Tilia lavora nella locanda di famiglia. Dopo alcuni avvenimenti ci ritroveremo a dover lasciare l’isola e combattere contro pirati e spiriti.

La storia dura circa 7 ore in totale e potremo fare la conoscenza di tantissimi personaggi non giocabili molto interessanti con cui intrattenere delle conversazioni.

Le varie isole che potremo visitare sono piene di attività da svolgere e quindi non ci si annoierà mai. Belle anche le cutscenes che svolgeranno la funzione sia di spiegare la storia che di strapparci più di una risata.

Ci sono segreti da scoprire e svelare così come i cari vecchi dungeon in cui potremo sbizzarrirci letteralmente. Potremo anche trovare oggetti simpatici come guanti speciali che permettono di sollevare qualsiasi cosa oppure delle frecce che ci consentiranno di teletrasportarci. Per farlo dovremo anche superare alcuni puzzle e questo contribuisce al senso generale di divertimento del titolo.

Interessanti e divertenti anche le bossfight all’interno dei vari dungeon. Il feeling generale è proprio quello dei giochi di ruolo anni Novanta e questo si riflette anche nel look generale del titolo. Questo si riflette anche nella grafica, nello scorrimento dello schermo tipico di quei giochi di quell’epoca e anche le musiche perfettamente in linea con la produzione.

Un ottimo titolo che riporta in auge un genere amatissimo e che certamente non sfigura anche con precedenti molto illustri del passato.

**Voto: 8**
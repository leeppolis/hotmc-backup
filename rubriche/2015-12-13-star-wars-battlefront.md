---
layout: rubriche
category: Rubriche
banner: "/assets/uploads/import.rubriche/darth.jpg"
title: "Star Wars Battlefront"
excerpt: "Ce ne stiamo rendendo conto tutti in maniera piuttosto ovvia: la febbre di Star Wars, data la prossima uscita del nuovo film nei cinema di tutto il mondo, sta crescendo in maniera esponenziale. Electronic Arts ha guadagnato i diritti per la produzione di videogiochi dedicati a uno dei brand più celebri della galassia e quindi [&hellip"
quote: ""
description: "Ce ne stiamo rendendo conto tutti in maniera piuttosto ovvia: la febbre di Star Wars, data la prossima uscita del nuovo film nei cinema di tutto il mondo, sta crescendo in maniera esponenziale. Electronic Arts ha guadagnato i diritti per la produzione di videogiochi dedicati a uno dei brand più celebri della galassia e quindi [&hellip"
keywords: ""
date: 2015-12-13T00:00:00.000+01:00
author: "Game Master"
cover: "/assets/uploads/import.rubriche/darth.jpg"
pagination:
  enabled: true

---

[](https://hotmc.com/wp-content/uploads/2015/12/darth.jpg)  
Ce ne stiamo rendendo conto tutti in maniera piuttosto ovvia: la febbre di Star Wars, data la prossima uscita del nuovo film nei cinema di tutto il mondo, sta crescendo in maniera esponenziale.

Electronic Arts ha guadagnato i diritti per la produzione di videogiochi dedicati a uno dei brand più celebri della galassia e quindi ha prodotto questo Battlefront, per certi versi remake di un vecchio titolo uscito per Playstation 2 quasi dieci anni fa.

Se siete dei fan della creatura di George Lucas possiamo tranquillamente affermare che questo nuovo Star Wars è il fan service definitivo, con cui tutti gli appassionati potranno divertirsi per ore e ore.

Il gioco creato da DICE ha tutto l’aspetto di un Battlefield nell’universo di Star Wars con cui saremo liberi di poter scontrarci con tantissimi avversari umani e non che ripercorrono le battaglie più celebri viste su grande schermo.

Il gioco vi pone immediatamente al centro dell’azione con menù piuttosto concentrati e delle modalità tipiche e canoniche presenti in ogni First Person Shooter online moderni che si rispetti.

Avremo quindi a disposizione deathmatch, supremazia o capture the flag con interessanti varianti legate a battaglie campali parecchio vaste e affollate, su tutte ad esempio quella sul pianeta ghiacciato di Hoth tra Impero e Ribelli.

Il gioco, forse per raggiungere il più vasto pubblico possibile, è volutamente semplice e immediato con nuove armi e nuovi potenziamenti per il nostro personaggio sbloccabili mano a mano che guadagneremo punti online.

Tutto è stato riprodotto in maniera fedele dai pianeti di Tatooine, Sullust o Endor fino agli Stormtrooper o ai modelli degli X Wing.

Sono presenti delle missioni singole che fungono da tutorial prima di buttarci nel multiplayer competitivo. La modalità survival è una coop a due giocatori e potremo cimentarci anche in una survival in cui dovremo affrontare orde di stormtrooper e di AT-AT sempre più agguerrite.

[](https://hotmc.com/wp-content/uploads/2015/12/batlle.jpg)

Gli sviluppatori hanno introdotto anche un sistema di carte come potenziamento. Potremo potenziare quindi le nostre armi laser principali così equipaggiare dei perk per i nostri personaggi. Le carte dei power up sono tantissime e potremo sbizzarrirci nel setting delle nostre battaglie.

Molto interessante ciò che concerne gli eroi che potremo utilizzare come una sorta di power up in battaglia. Saremo anche in grado di testarli nelle missioni in singolo. Dalla parte del lato chiaro avremo Luke, Han Solo e Leila mentre dal lato oscuro ci saranno Darth Vader, Palpatine e Boba Fett. In Caccia all’Eroe o in Eroi contro Malvagi potremo sperimentare tutta la loro forza.

Menzione d’onore anche per i veicoli e gli scontri che porteranno a dogfight indiavolati a bordo di AT AT o X Wing. Grandiosa anche la possibilità di utilizzare il Millennium Falcon.

Il gioco dal punto di vista tecnico impressiona notevolmente, soprattutto per quanto concerne la grafica e il framerate granitico. Gli effetti e le esplosioni sono eccezionali. Il comparto sonoro poi prevede le colonne sonore del film e quindi vi coinvolgerà notevolmente.

Inutile spendere altre parole: lasciate che la Forza scorra potente sulle vostre console e sul vostro pc.

Voto: 9
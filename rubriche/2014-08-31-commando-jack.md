---
layout: rubriche
category: Rubriche
banner: "/assets/uploads/import.rubriche/Commando-jack.jpg"
title: "Commando Jack"
excerpt: "  In Commando Jack vestiremo i panni, appunto, di Commando Jack, il soldato più duro, temibile e cattivo sulla Terra e sarà il nostro compito quello di salvare il mondo dall’invasione aliena! Attraverso le torrette messe a disposizione dovremo infatti respingere gli attacchi alieni e, per sfruttare ulteriore potenza di fuoco, non dovremo far altro [&hellip"
quote: ""
description: "  In Commando Jack vestiremo i panni, appunto, di Commando Jack, il soldato più duro, temibile e cattivo sulla Terra e sarà il nostro compito quello di salvare il mondo dall’invasione aliena! Attraverso le torrette messe a disposizione dovremo infatti respingere gli attacchi alieni e, per sfruttare ulteriore potenza di fuoco, non dovremo far altro [&hellip"
keywords: ""
date: 2014-08-31T00:00:00.000+01:00
author: "Game Master"
cover: "/assets/uploads/import.rubriche/Commando-jack.jpg"
pagination:
  enabled: true

---

[](https://hotmc.com/wp-content/uploads/2014/08/Commando-jack.jpg)

  
In Commando Jack vestiremo i panni, appunto, di Commando Jack, il soldato più duro, temibile e cattivo sulla Terra e sarà il nostro compito quello di salvare il mondo dall’invasione aliena! Attraverso le torrette messe a disposizione dovremo infatti respingere gli attacchi alieni e, per sfruttare ulteriore potenza di fuoco, non dovremo far altro che saltare nella nostra torretta personale e sparare ai cattivoni. Come qualsiasi altro tower defense game, quindi, anche Commando Jack si basa interamente sull’uso di torrette difensive, più o meno potenti, che serviranno per respingere le ondate nemiche dal riuscire a distruggerci. In ogni scenario infatti verremo travolti da ondate su ondate di nemici scandagliate da pochi secondi di calma e, per riuscire a sconfiggerli, potremo fare affidamento unicamente sulle nostre torrette posizionate in modo strategico sulla mappa. Tuttavia non sono solamente le torrette che ci aiuteranno a sconfiggere gli alieni in quanto potremo anche saltare direttamente nella torretta di Commando Jack ed iniziare a sparare con una visuale in prima persona ai nemici. Naturalmente è importantissimo riuscire a trovare la posizione adatta per le torrette ed anche individuare quali tra quelle disponibili potranno fare al caso nostro, tenendo a mente che ognuna di esse richiederà la spesa di una determinata somma sia per essere collocata che potenziata. I danni inflitti dalla torretta sono naturalmente maggiori rispetto alle normali torrette, ma non potremo sfruttare unicamente questa per vincere. Sotto quest’ottica Commando Jack è un gioco particolarmente originale che si caratterizza anche per una grafica tridimensionale di alto livello che ci sposterà continuamente tra visuale dall’alto e visuale in prima persona (quella di Commando Jack). Il gioco include la modalità Campagna, la modalità Endless e la possibilità di selezionare i singoli livelli. Anche gli scenari varieranno e, se in un momento ci troveremo a combattere davanti al Big Ben di Londra, in un altro dovremo respingere le ondate aliene davanti alla Torre Eiffel. In conclusione Commando Jack è un tower defense game di tutto rispetto, in grado di far divertire il giocatore grazie alla grafica tridimensionale stilizzata e al mix di elementi tower defense e degli FPS.

Voto: 7.5
---
layout: rubriche
category: Rubriche
banner: "/assets/uploads/import.rubriche/surg1-640x299.jpg"
title: "Surgeon Simulator 2"
excerpt: "Bossa Studios ritorna con questa esclusiva per Pc. Un seguito di un titolo estremamente divertente che ritorna anche in questo caso con tutto il suo carico di ironia. Dopo sette anni ritorna quindi un titolo che ha furoreggiato tra i creatori di contenuti su Youtube. Il gioco ritorna quindi con lo stesso spirito del passato [&hellip"
quote: ""
description: "Bossa Studios ritorna con questa esclusiva per Pc. Un seguito di un titolo estremamente divertente che ritorna anche in questo caso con tutto il suo carico di ironia. Dopo sette anni ritorna quindi un titolo che ha furoreggiato tra i creatori di contenuti su Youtube. Il gioco ritorna quindi con lo stesso spirito del passato [&hellip"
keywords: ""
date: 2021-09-14T00:00:00.000+01:00
author: "Game Master"
cover: "/assets/uploads/import.rubriche/surg1-640x299.jpg"
pagination:
  enabled: true

---

Bossa Studios ritorna con questa esclusiva per Pc. Un seguito di un titolo estremamente divertente che ritorna anche in questo caso con tutto il suo carico di ironia.

Dopo sette anni ritorna quindi un titolo che ha furoreggiato tra i creatori di contenuti su Youtube. Il gioco ritorna quindi con lo stesso spirito del passato ma anche con alcune aggiunte che espandono il gameplay e mettono sul tavolo alcune novità interessanti.

La prima novità è la presenza di una modalità storia oltre alle partite veloci. Ci ritroveremo ad affrontare tanti eventi strampalati all’interno di una clinica in cui chiunque può diventare chirurgo come ci spiega la voce narrante alla Portal.

Introdotto anche un multiplayer cooperativo fino a quattro giocatori. Ad aumentare ulteriormente la longevità ci pensa la possibilità di creare tanti livelli grazie al potentissimo editor. Potremo anche personalizzare il modello del protagonista grazie agli elementi che andremo a sbloccare mano a mano che progrediremo con il gioco.

Il gameplay è quello di sempre ovvero un po’ ostico e approssimativo proprio per il senso esilarante del gioco in cui tramite la combinazione di mouse e tastiera in cui potremo allungare o accorciare le braccia nel tentativo di eseguire alcune operazioni chirurgiche molto complesse attraverso anche strumenti molto approssimativi.

Il gioco ha anche alcuni elementi puzzle dato che ad esempio per arrivare ad alcuni organi da trapiantare dovremo cercarli in alcune stanze in cui dovremo utilizzare leve o sollevare paratie.

Tutto è abbastanza complicato e proprio per questo i livelli più avanzati sono fatti apposta per essere giocati in compagnia di più giocatori.

Il comparto grafico è quello di sempre con una grafica scanzonata adatta a ogni tipo di configurazione.

Un titolo immediato e divertente che vi strapperà più di un sorriso e che sicuramente sarà protagonista di tante sessioni di contenuti da parte dei vari youtubers.

**Voto: 7**
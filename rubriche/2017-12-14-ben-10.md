---
layout: rubriche
category: Rubriche
banner: "/assets/uploads/import.rubriche/Ben-10-640x371.png"
title: "Ben 10"
excerpt: "E’ sbarcato su console un nuovo gioco dedicato a Ben 10. Un personaggio di Cartoon Network pensato per giocatori più giovani che gioca tutto sulla varietà e sulla caratterizzazione dei personaggi. Ben Tennyson è un ragazzino in possesso di un manufatto alieno, una sorta di orologio con cui può trasformarsi in dieci differenti alieni, ognuno [&hellip"
quote: ""
description: "E’ sbarcato su console un nuovo gioco dedicato a Ben 10. Un personaggio di Cartoon Network pensato per giocatori più giovani che gioca tutto sulla varietà e sulla caratterizzazione dei personaggi. Ben Tennyson è un ragazzino in possesso di un manufatto alieno, una sorta di orologio con cui può trasformarsi in dieci differenti alieni, ognuno [&hellip"
keywords: ""
date: 2017-12-14T00:00:00.000+01:00
author: "Game Master"
cover: "/assets/uploads/import.rubriche/Ben-10-640x371.png"
pagination:
  enabled: true

---

E’ sbarcato su console un nuovo gioco dedicato a Ben 10\. Un personaggio di Cartoon Network pensato per giocatori più giovani che gioca tutto sulla varietà e sulla caratterizzazione dei personaggi.

Ben Tennyson è un ragazzino in possesso di un manufatto alieno, una sorta di orologio con cui può trasformarsi in dieci differenti alieni, ognuno con proprie specificità e peculiarità. Mano a mano che quindi progrediremo nell’avventura di volta in volta potremo sbloccare nuovi alieni e quindi sfruttare i loro poteri.

I livelli in totale sono sei e in ognuno di esso potremo fare progressivamente la conoscenza di ciascuno di questi alieni, ognuno con il proprio look e le proprie battute. C’è chi è estremamente veloce chi ancora è molto intelligente e chi ancora gioca su poteri elementali come quelli del fuoco.

Dovremo quindi sapientemente utilizzare tutte queste varie forme per superare ostacoli specifici. Il gameplay è comunque quello di un picchiaduro a scorrimento in cui dovremo fare piazza pulita di tutto ciò che ci circonda. Al termine di ogni livello ci sarà una boss fight piuttosto impegnativa.

I livelli durano mediamente una mezz’oretta quindi un buon grado di sfida per un titolo di questo genere. Dovremo anche trovare le carte nascoste quindi saremo incentivati a rigiocare i livelli più e più volte per trovarli tutti. Potremo anche potenziare i nostri alieni nel corso dell’avventura per renderli sempre più forti. In questo modo potremo eliminare i nostri nemici più facilmente.

Dovremo utilizzare varie combo per avere la meglio sui nemici e inanellarle nei momenti opportuni per non avere eccessivi problemi. Per quanto riguarda il comparto tecnico il gioco si difende, soprattutto per la tipologia di titolo. Buone le animazioni e il design dei personaggi, del tutto identici a quanto visto nel cartone. Divertenti i dialoghi a testo, pieni di battute.

**Voto: 7**
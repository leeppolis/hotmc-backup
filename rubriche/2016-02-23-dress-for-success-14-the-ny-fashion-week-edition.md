---
layout: rubriche
category: Rubriche
banner: "/assets/uploads/import.rubriche/adidasOriginalsbyKanyeWest_FTW1-1024x1024.jpg"
title: "Dress for Success #14: the NY Fashion Week edition"
excerpt: "La moda, di questi tempi, più che mai è il regno dell’hype. Gioco di sedie tra designer e case di moda, cambi di testimonial, ma soprattutto musicisti e artisti alle prese con le collezioni di brand in attesa del grande salto o di magnati dello streetwear sempre più affamati di money e vogliosi di dare [&hellip"
quote: ""
description: "La moda, di questi tempi, più che mai è il regno dell’hype. Gioco di sedie tra designer e case di moda, cambi di testimonial, ma soprattutto musicisti e artisti alle prese con le collezioni di brand in attesa del grande salto o di magnati dello streetwear sempre più affamati di money e vogliosi di dare [&hellip"
keywords: ""
date: 2016-02-23T00:00:00.000+01:00
author: "Monica Faretra"
cover: "/assets/uploads/import.rubriche/adidasOriginalsbyKanyeWest_FTW1-1024x1024.jpg"
pagination:
  enabled: true

---

La moda, di questi tempi, più che mai è il regno dell’hype. Gioco di sedie tra designer e case di moda, cambi di testimonial, ma soprattutto musicisti e artisti alle prese con le collezioni di brand in attesa del grande salto o di magnati dello streetwear sempre più affamati di money e vogliosi di dare spolvero ai loro vecchi modelli. Non vi è alcun dubbio che da 2/3 stagioni la sfilata che tiene banco durante la New York Fashion Week non è un marchio come Ralph Lauren o Alexander Wang ma bensì quella di Mister **Kanye West**. L’autoproclamatosi genio della musica/moda/ecc. è il capo dell’hype, così furbetto da unire l’uscita del suo nuovo album alla nuova release in collaborazione con **Adidas**. Grazie a una sfilata- presentazione al Madison Square Garden condita da centinaia di modelli in piedi, immobili e fieri, è “sfilata” la nuova linea di condotta dello stile mondiale. Minimal, sfacciata e dai colori della terra super basici, si può dire che anche in questo 2016 saremo tutti letteralmente in “tuta di felpa”. Pellicce e cappotti color senape, bomber oliva, top color carne da non lasciare spazio all’immaginazione. This is Yeezy!

[](https://hotmc.com/wp-content/uploads/2016/02/adidasOriginalsbyKanyeWest%5FFTW.jpg)  
Eppure, di soppiatto, anche una carissima amica di Kanye e splendida comparsa nel suo album ha fatto la sua apparizione durante la NYFW: la nuova beniamina e creative director di Puma, Rihanna. All’inizio quasi oscurata dallo show del rapper, ora la sua prima collezione con il brand tedesco **Fenty Puma by Rihanna** è sulla bocca di tutti. Sulle tonalità del nero e grigio con evidenti richiami al gusto street anni ’90 e pshyco-goth, Riri ha fatto centro. Scommettiamo sui vestiti con lacci e le giga-felpe per la prossima stagione invernale.

[](https://hotmc.com/wp-content/uploads/2016/02/Rihanna-puma2.jpg)  
Anche in casa Smith si respira aria di couture: dopo le gonne di **Jaden Smith** per sbandierare il concetto di fluidità, ora è la piccola **Willow** a unirsi a un colosso in fatto di sockwear, il beniamino dei player Nba, **Stance**. La collaborazione è annunciata in concomitanza con la presenza di Willow come testimonial dell’ultima campagna per la primavera 2016 **Miss Dazey**. La collezione si ispira ad un paesaggio onirico caleidoscopico che dà vita a stampe floreali multicolor e a grafiche audaci tessute sui più soffici materiali. Non ci resta che attendere impaziente alla sua prima linea da designer che verrà presentata per la prossima Holiday 2016.

[](https://hotmc.com/wp-content/uploads/2016/02/willowsmith-STANCE.jpg)

Di poche ore fa è invece la presentazione da parte del bestseller di nuova generazione **Supreme** della nuova Spring/Summer 2016\. “Giacche” è la parola d’ordine: in stile trench, pitonate o con stampe leopardate, spunti camo e influenze rockabilly, rosa e senape come il compagno di hype Kanye. Ma si sa, di geni non ce n’è mai uno per ogni generazione.

[](https://hotmc.com/wp-content/uploads/2016/02/supreme-2016-spring-summer-lookbook-9.jpg)
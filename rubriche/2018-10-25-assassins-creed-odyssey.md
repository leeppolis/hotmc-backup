---
layout: rubriche
category: Rubriche
banner: "/assets/uploads/import.rubriche/ody1-640x360.jpg"
title: "Assassin’s Creed Odyssey"
excerpt: "Il nuovo capitolo di Assassin’s Creed è finalmente arrivato e possiamo subito dire che questo Odyssey è uno dei capitoli più vasti di sempre. Ubisoft Quebec ha fatto tesoro dell’esperienza di Origins per regalarci atmosfere magiche e un gameplay migliorato ancora di più, soprattutto sotto il profilo dei combattimenti. Ci troviamo questa volta nella Grecia [&hellip"
quote: ""
description: "Il nuovo capitolo di Assassin’s Creed è finalmente arrivato e possiamo subito dire che questo Odyssey è uno dei capitoli più vasti di sempre. Ubisoft Quebec ha fatto tesoro dell’esperienza di Origins per regalarci atmosfere magiche e un gameplay migliorato ancora di più, soprattutto sotto il profilo dei combattimenti. Ci troviamo questa volta nella Grecia [&hellip"
keywords: ""
date: 2018-10-25T00:00:00.000+01:00
author: "Game Master"
cover: "/assets/uploads/import.rubriche/ody1-640x360.jpg"
pagination:
  enabled: true

---

Il nuovo capitolo di Assassin’s Creed è finalmente arrivato e possiamo subito dire che questo Odyssey è uno dei capitoli più vasti di sempre. Ubisoft Quebec ha fatto tesoro dell’esperienza di Origins per regalarci atmosfere magiche e un gameplay migliorato ancora di più, soprattutto sotto il profilo dei combattimenti.

Ci troviamo questa volta nella Grecia antica, con tutto il corollario di personaggi storici e ambientazioni isolane fantastiche che questo paese può offrire.

Lo spunto storico è quello della celeberrima guerra del Peloponneso con tantissime sottomissoni marittime come in Black Flag e battaglie campali affollatissime come si vedono in For Honor. Torna anche Layla Hassan, nelle avventure del presente sempre più risicate però. Potremo scoprire anche tanti retroscena sui frutti dell’Eden e sulla prima civilizzazione.

Potremo iniziare la nostra avventura scegliendo se utilizzare un personaggio maschile o uno femminile ossia Alexios o Cassandra. Dovremo scegliere anche varie connotazioni per crearne il carattere e quindi influenzare in questo modo la storia. In entrambi i casi saremo degli orfani di Sparta, gettati dalla rupe perché colpevoli di avere protetto nostro fratello in fasce. Ci ritroveremo quindi a Celafonia a ricominciare una vita assieme al mercante Marco.

Faremo la conoscenza anche dell’orfana Phoebe e successivamente potremo salpare con l’Adrestia per visitare tutti i luoghi della Grecia antica. La trama è certamente vincente e il mix tra mitologia e storia risulta sempre convincente.

Il gioco ha bisogno di circa quaranta ore di gioco per il termine della storia in maniera totale. Non ci si annoierà mai soprattutto quando faremo la conoscenza di personaggi storici di cui abbiamo imparato le gesta tra i banchi di scuola. Faremo la conoscenza ad esempio di Ippocrate, Pericle, lo storico Erodoto, Talete o anche il celeberrimo Socrate. I dialoghi a scelta multipla sono molto ben realizzati e vi faranno sempre sentire al centro dell’azione.

Per quanto concerne il gameplay i comandi sono stati rinnovati con attacchi leggeri, abilità e parata sui dorsali. I trigger servono per arco e attacco pesante. L’inventario è stato semplificato anche nella gestione dell’arco ad esempio, non più di diversi tipi ma semplicemente con diverse frecce. Presenti ancora le vecchie classi di armi e armature di ogni tipo. Le abilità vedono crescite di tre tipologie suddivise in Assassino, Guerriero e Cacciatore. In base alle scelte potremo scegliere perk differenti come la finisher dello spartan kick disponibile solo da guerrieri. Come cacciatore saremo imbattibili con l’arco mentre da assassini saremo i maghi dello stealth. Potremo crescere con i punti accumulati naturalmente sul campo di battaglia.

Il gioco assume quindi forti contorni da action rpg e in questo capitolo l’intelligenza artificiale è nettamente migliorata e quindi potremo vedere gli avversari comportarsi in maniera molto realistica, non aspettando il proprio turno per attaccare in superiorità numerica ma facendolo simultaneamente e quindi impedendoci di sfruttare le devastanti combo. Spettacolari le boss fight con figure mitologiche come il minotauro così come la presenza di mercenari sulla mappa come quelli di Origins che con le loro bestie feroci ci ostacoleranno più di una volta.

La difficoltà è settabile su quattro livelli differenti da facile a incubo e potremo anche modificare la modalità di esplorazione da guidata a interamente libera. Le missioni secondarie sono molto variegate e quindi difficilmente ci si annoierà. I bivi narrativi poi favoriscono moltissimo una seconda giocata per intero.

Il comparto tecnico è eccellente e ci ritroveremo di fronte scorci veramente incredibili., il mare su tutto. Bellissime anche le musiche e di livello il doppiaggio in italiano.

Un grandioso episodio del celebre franchise francese che rappresenta una continuazione di tutto ciò che di ottimo si è già visto in Origins.

**Voto: 9**
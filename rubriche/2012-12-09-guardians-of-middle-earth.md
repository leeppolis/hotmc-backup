---
layout: rubriche
category: Rubriche
banner: "/assets/uploads/import.rubriche/guardians-of-middle-earth.jpg"
title: "Guardians of Middle Earth"
excerpt: "Guardians of Middle Earth è gioco appartenente al genere Multiplayer Online Battle Arena prodotto dalla Warner ambientato nel mondo del Signore degli Anelli. Il gioco ad opera dei ragazzi di Monolith, gli stessi di Fear e Condemned, sfrutta l’hype generato dalla prossima uscita nelle sale del film di tolkeniana memoria Lo Hobbit. Un titolo spesso [&hellip"
quote: ""
description: "Guardians of Middle Earth è gioco appartenente al genere Multiplayer Online Battle Arena prodotto dalla Warner ambientato nel mondo del Signore degli Anelli. Il gioco ad opera dei ragazzi di Monolith, gli stessi di Fear e Condemned, sfrutta l’hype generato dalla prossima uscita nelle sale del film di tolkeniana memoria Lo Hobbit. Un titolo spesso [&hellip"
keywords: ""
date: 2012-12-09T00:00:00.000+01:00
author: "Haile Anbessa"
cover: "/assets/uploads/import.rubriche/guardians-of-middle-earth.jpg"
pagination:
  enabled: true

---

Guardians of Middle Earth è gioco appartenente al genere Multiplayer Online Battle Arena prodotto dalla Warner ambientato nel mondo del Signore degli Anelli.

Il gioco ad opera dei ragazzi di Monolith, gli stessi di Fear e Condemned, sfrutta l’hype generato dalla prossima uscita nelle sale del film di tolkeniana memoria Lo Hobbit.

Un titolo spesso relegato al mondo del pc che approda anche sulle nostre console. Vediamo di cosa si tratta.

Il titolo trae il meglio del genere Hack n Slash e RTS e vi metterà al controllo non di un esercito bensì di un eroe poiché i vostri minions saranno controllati dalla CPU.

Il titolo si gioca esclusivamente in modalità online e vi consentirà di organizzare sessioni indiavolate con nemici così come alleati in carne e ossa.

Dovremo potenziare il nostro personaggio, le skills e le abilità proprio attraverso i nostri risultati sul campo di battaglia. Potremo utilizzare tutti i celebri personaggi del Signore degli Anelli, da Gandalf, a Gollum fino a Aragorn. Tutti i personaggi saranno presenti.

Ci saranno varie classi di personaggi che rispecchieranno le varie caratteristiche, dagli incantatori, ai guerrieri, ai difensori fino ai rapidi assaltatori. Per espugnare i vari fortini nemici dovremo pianificare al meglio le nostre azioni e quelle dei nostri alleati per poter avere la meglio.

Il sistema di controllo, anche senza tastiera e mouse, è ottimo anche con il joypad. La levetta controlla il personaggio mentre i trigger sferrano i vari attacchi a disposizione.

Nella modalità Campi di Battaglia potremo organizzare delle partite veloci in cui valutare chi ha effettuato il maggior numero di danni e quindi chi risulta vincitore. Il menù delle altre modalità è molto ricco e divertente e il matchmaking non fa mai una pecca.

Il comparto tecnico è eccellente con buone animazioni, ricchi dettagli negli scenari e musiche in piena linea con i film resi celebri da Peter Jackson.

Un buon esperimento che certamente diventerà ancora migliore tramite il rilascio di DLC per rendere l’esperienza di gioco ancora più ricca.

VOTO FINALE: 7.5

HOT SPOTS:  
– Buon titolo, specialmente se amate le atmosfere del Signore degli Anelli

COLD SPOTS:  
– Contenuti limitati al momento senza DLC

Produttore: Warner Bros Interactive  
Sviluppatore: Monolith Productions  
Genere: MMOG
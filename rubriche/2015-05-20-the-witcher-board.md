---
layout: rubriche
category: Rubriche
banner: "/assets/uploads/import.rubriche/witcher.jpg"
title: "The Witcher Board"
excerpt: "  La Saga di The Witcher, che in originale polacco è intitolata Cykl Wiedźmiński, è una serie di romanzi fantasy scritta da Andrzej Sapkowski tra il 1992 e il 1999, e ripresa nel 2013, con La stagione delle tempeste, che rappresenta una vera e propria sorta di prequel alla vicenda. Le avventure di Geralt di [&hellip"
quote: ""
description: "  La Saga di The Witcher, che in originale polacco è intitolata Cykl Wiedźmiński, è una serie di romanzi fantasy scritta da Andrzej Sapkowski tra il 1992 e il 1999, e ripresa nel 2013, con La stagione delle tempeste, che rappresenta una vera e propria sorta di prequel alla vicenda. Le avventure di Geralt di [&hellip"
keywords: ""
date: 2015-05-20T00:00:00.000+01:00
author: "Game Master"
cover: "/assets/uploads/import.rubriche/witcher.jpg"
pagination:
  enabled: true

---

[](https://hotmc.com/wp-content/uploads/2015/05/witcher.jpg)

La Saga di The Witcher, che in originale polacco è intitolata Cykl Wiedźmiński, è una serie di romanzi fantasy scritta da Andrzej Sapkowski tra il 1992 e il 1999, e ripresa nel 2013, con La stagione delle tempeste, che rappresenta una vera e propria sorta di prequel alla vicenda. Le avventure di Geralt di Rivia, ovvero uno degli ultimi witcher, sono diventate un vero e proprio caso letterario con trasposizioni in diversi ambiti.

Le vicende della Saga Witcher sono ambientate in un mondo fantasy dove i territori meridionali sono dominati dall’Impero di Nilfgaard mentre i territori settentrionali sono suddivisi in una moltitudine di regni e principati spesso in lotta tra di loro. Un vero e proprio paradiso fantasy come detto in precedenza che ha generato dalle pagine di questi romanzi giochi come The Witcher Adventure Game, portato in Italia sapientemente da Giochi Uniti.

Con The Witcher Adventure Game saremo in grado di immergerci completamente nell’universo di The Witcher, con i giocatori che potranno impersonare i principali personaggi della saga come Triss Merigold, l’astuta maga, Dandelion, il bardo brigante, Yarpen Zigrin, il guerriero nano, con tutto il suo esercito, o ancora Geralt di Rivia, il Witcher per eccellenza, ossia il cacciatore di mostri.

Ognuno avrò i propri scopi, le proprie missioni e soprattutto le proprie caratteristiche per superare i nemici. Dovremo sempre alternare e saper dosare la forza delle armi con la diplomazia pura.  
Potremo quindi giocando dare vita a nuove storie inedite e quindi essere noi stessi protagonisti della saga, scrivendo in questo modo nuove pagine del romanzo.  
Ideato da Ignacy Trzewiczek, questo board game si basa su un proprio set di carte sviluppo, che sempre nell’ottica della narrativa darà modo di sviluppare la storia con diverse sfaccettature.  
Saremo quindi personaggi principali di un’epopea epica.

Saremo sempre in grado di raccogliere indizi e ottenere le prove degli strani accadimenti che stanno avvenendo nel mondo mentre metterete le mani su oro e punti vittoria. Potremo anche cooperare con gli altri personaggi oppure proseguire in solitaria proprio come un vero witcher.  
Potremo giocare per ore ed ore, grazie ad un brillante sistema di sviluppo narrativo, un innovativo sistema di avanzamento dei personaggi e lo spirito d’avventura che caratterizza i romanzi della serie Witcher.  
Il titolo è curato in ogni suo aspetto, soprattutto quello grafico e rappresenta un vero e proprio oggetto da collezione per tutti i fanatici del franchise.

Voto: 9
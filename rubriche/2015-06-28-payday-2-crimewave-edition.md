---
layout: rubriche
category: Rubriche
banner: "/assets/uploads/import.rubriche/crime-640x360.jpg"
title: "Payday 2 Crimewave Edition"
excerpt: "Questa edizione di Payday è un ottimo remaster di un titolo che è uscito un paio di anni fa per Playstation 3, Xbox360 e Pc ma con molti e molti contenuti addizionali che faranno la felicità sia di chi scopre il titolo per la prima volta sia chi è un aficionados del franchise. Il gioco [&hellip"
quote: ""
description: "Questa edizione di Payday è un ottimo remaster di un titolo che è uscito un paio di anni fa per Playstation 3, Xbox360 e Pc ma con molti e molti contenuti addizionali che faranno la felicità sia di chi scopre il titolo per la prima volta sia chi è un aficionados del franchise. Il gioco [&hellip"
keywords: ""
date: 2015-06-28T00:00:00.000+01:00
author: "Game Master"
cover: "/assets/uploads/import.rubriche/crime-640x360.jpg"
pagination:
  enabled: true

---

[](https://hotmc.com/wp-content/uploads/2015/06/crime.jpg)  
Questa edizione di Payday è un ottimo remaster di un titolo che è uscito un paio di anni fa per Playstation 3, Xbox360 e Pc ma con molti e molti contenuti addizionali che faranno la felicità sia di chi scopre il titolo per la prima volta sia chi è un aficionados del franchise.

Il gioco infatti è approdato su console current gen ed è destinato a crescere sempre di più non solo grazie ai DLC già presenti ma anche a tutti i contenuti aggiuntivi che sono previsti per l’immediato futuro. Quindi un pacchetto completo a un prezzo realmente contenuto.

Per quei pochi che ancora non lo sapessero è un multiplayer in cooperativa come si è visto recentemente in Evolve in cui quattro criminali ben affiatati dovranno pianificare e portare a termine colpi in banca e rapine di vario genere. Il gioco offre una profondità di personalizzazione senza precedenti rispetto a titoli come Left 4 Dead per esempio.

[](https://hotmc.com/wp-content/uploads/2015/06/crime-2.jpg)

Il gioco infatti è impostato sull’azione ma la pianificazione preventiva è veramente fondamentale per comprendere se un colpo avrà successo oppure no. Quando infatti riusciremo a guadagnare qualcosa dalle rapine potremo reinvestire i proventi in nuove attrezzature o in “personale” più qualificato. Anche gli approcci sul campo poi potranno significare ricchezza o prigione. Ad esempio una volta entrati in un caveaux potrete scassinare cassetta per cassetta salvaguardano il malloppo ma perdendo tempo oppure usare del comodo C4 fare saltare tutto ma guadagnare tantissimo tempo.

Dovrete avere quindi parecchio affiatamento con i vostri sodali di squadra, soprattutto nei colpi più complessi che possono durare anche per più di una giornata e dove la sincronizzazione quindi sarà fondamentale. L’atmosfera sarà comunque sempre parecchio elevata e l’adrenalina scorrerà a fiumi.

Le classi di personaggi presenti sono cinque ognuno con le proprie specifiche ossia Enforcer, ovvero il tough del gruppo, il Mastermind, il mago dei piani, Ghost, esperto di stealth e infine il Fuggitivo che è il più rapido di tutti. Oltre a questo potremo anche personalizzare tutti i personaggi dal punto di vista estetico fin nei minimi particolari soprattutto per quanto concerne le celebri maschere. Anche le armi potranno essere moddate in maniera certosina e quindi il salto rispetto al passato è evidente.

Il salto si vede anche dal punto di vista grafico soprattutto perché i miglioramenti sono stati molti. Ottima anche la colonna sonora che vi darà realmente una marcia in più durante le vostre scorribande.

Un’edizione imperdibile questa quindi che accorpa su nuove console quasi due anni di DLC per una longevità assolutamente senza precedenti. In compagnia il divertimento non ha precedenti.

Voto: 9
---
layout: rubriche
category: Rubriche
banner: "/assets/uploads/import.rubriche/street-opera.jpg"
title: "Eventi & Concerti: 16 ottobre – 30 gennaio"
excerpt: "Bentornati su questi schermi per la rubrica che vi riempie l’agenda di cose da fare ovunque voi siate. Ecco che cosa abbiamo in serbo per voi questa settimana. Il 16 ottobre, se siete a Roma c’è un’occasione assolutamente da non perdere: l’anteprima cinematografica di Street Opera, il documentario a cura di Gold che racconta la storia dell’hip [&hellip"
quote: ""
description: "Bentornati su questi schermi per la rubrica che vi riempie l’agenda di cose da fare ovunque voi siate. Ecco che cosa abbiamo in serbo per voi questa settimana. Il 16 ottobre, se siete a Roma c’è un’occasione assolutamente da non perdere: l’anteprima cinematografica di Street Opera, il documentario a cura di Gold che racconta la storia dell’hip [&hellip"
keywords: ""
date: 2015-10-15T00:00:00.000+01:00
author: "Marta Blumi Tripodi"
cover: "/assets/uploads/import.rubriche/street-opera.jpg"
pagination:
  enabled: true

---

[](https://hotmc.com/wp-content/uploads/2015/10/street-opera.jpg)

Bentornati su questi schermi per la rubrica che vi riempie l’agenda di cose da fare ovunque voi siate. Ecco che cosa abbiamo in serbo per voi questa settimana.

Il 16 ottobre, se siete a Roma c’è un’occasione assolutamente da non perdere: **l’anteprima cinematografica di Street Opera**, il documentario a cura di Gold che racconta la storia dell’hip hop italiano ([**qui** ](https://www.youtube.com/watch?v=DR7S%5FqRusn4)potete vedere il trailer). L’anteprima avrà luogo nell’ambito della Festa del Cinema di Roma: l’ingresso è gratuito, per ritirare il vostro biglietto – disponibile fino a esaurimento scorte – dovete presentarvi presso la sala Avorio di via Macerata 12 attorno alle 20.30 della sera stessa.

Il 17 ottobre a Milano arrivano i **Lords of the Underground**, un’occasione ghiottissima per tutti i fan dell’hip hop di una volta. Tutti i dettagli **[qui](https://www.facebook.com/events/424664017723288/)**.

Il 23 ottobre **Jedi Mind Trix + Non Phixion** sullo stesso palco! La resa live di entrambi i gruppi è letteralmente leggendaria, quindi vi consigliamo caldamente di non mancare. Tutte le informazioni le trovate su [**Facebook**](https://www.facebook.com/events/1588408181420292/?action%5Fhistory=null "https://www.facebook.com/events/1588408181420292/?action_history=null").

Riguardo ai **Mobb Deep.** Il 22 ottobre suoneranno a **[Torino](https://www.facebook.com/events/1635200720093340/)**, e questo già lo sapete, mentre sulla data del 23 c’è ancora nebbia fitta: sappiamo solo che se dovrebbe essere al centro-sud. Vi terremo aggiornati.

Il 31 ottobre e l’1 novembre torna in Italia anche **Kid Ink**: per la prima data i dettagli ancora non sono stati divulgati ma è finalmente uscita la location (Modena), mentre riguardo alla seconda si sa per certo che sarà a Milano (i dettagli li potete trovare [**qui**](http://www.barleyarts.com/evento/kid-ink-milano/ "http://www.barleyarts.com/evento/kid-ink-milano/")).

L’1 novembre sbarca per la prima volta a Roma anche **Rome Fortune** (sembra un gioco di parole ma non lo è), il rapper preferito di Four Tet e Toro y Moi, ma anche di Gucci Mane: un tipo piuttosto eclettico, insomma, che vale la pena di scoprire. I dettagli sono tutti **[qui](http://www.radarconcerti.com/)**.

Il 5 novembre dovrebbe sbarcare in Italia anche **Jazzy Jeff**: la location dovrebbe essere Brescia, non appena verranno annunciati i particolari vi aggiorneremo.

E sempre tra le date non ancora annunciate ma date per certe, il 6 novembre dovrebbero essere in Italia gli **Smiff’n’Wessun** in compagnia di **Buckshot**: vi faremo sapere esattamente dove non appena la info sarà disponibile

Gradito ritorno anche per **Esperanza Spalding**, che sarà in tour dalle nostre parti a novembre: più precisamente, il 9 a Como e il 10 a Padova. Tutte le info, nonché le prevendite, a [**questo link**](http://www.dalessandroegalli.com/events/360/esperanza-spalding "http://www.dalessandroegalli.com/events/360/esperanza-spalding").

**Kamasi Washington**, se lo conoscete solo di nome ma non di fatto, è il visionario sassofonista jazz che ha lavorato con Kendrick Lamar durante la lavorazione di _To pimp a butterfly_: se avete gusti raffinati, non potete assolutamente perdervelo. Arriverà in Italia per tre date consecutive, il 9 novembre a Bologna, il 10 a Roma e l’11 a Milano: le prevendite sono**[ già aperte](http://www.radarconcerti.com/)**.

Il 14 novembre è il turno di **dj Premier**, che torna in Italia e più precisamente a Roma: i dettagli li trovate **[su Facebook](https://www.facebook.com/raginbullofficial/photos/a.405825626115729.93712.390389357659356/1037640769600875/?type=3&theater)**.

Il 17 novembre arrivano anche gli **Shabazz Palaces**, stavolta a Torino: informazioni e prevendite già disponibili **[qui](http://www.radarconcerti.com/)**.

Per gli amanti di R’n’B e UK Garage, il posto dove essere il 21 novembre è Lugano, perché **Craig David** sarà per una sera il fautore di un esclusivo dj set. Tutte le info su **[Facebook](https://www.facebook.com/events/172940759714140/)**.

Il 22 novembre un’altra data ancora da annunciare: torna anche **R.A. The Rugged Man**. Vale come sopra, più info non appena disponibili.

**The-Internet**, il visionario collettivo hip hop/contemporary R’n’B legato agli Odd Future, arriva in Italia con un mini tour di tre date. Più precisamente, il 2 dicembre a Milano, il 3 a Roma e il 4 a Bologna. Le info le trovate tutte [**qui**](http://www.comcerto.it/7227/7227 "http://www.comcerto.it/7227/7227").

Dal 3 al 7 dicembre i torinesi hanno di che stare allegri: torna infatti il **Jazz Re:Found**, una delle rassegne più interessanti in circolazione. Tra gli artisti da non perdere quest’anno ci sono **Roy Ayers**, **Thundercat** e **Theo Parrish**, ma anche molti altri: il programma completo, aggiornato di giorno in giorno, lo trovate su **[Facebook](https://www.facebook.com/events/1621526028105394/)**.

Il 3 dicembre pare che sia di ritorno anche **Pete Rock**, stavolta insieme ai **Das Efx**, sempre in location da annunciare. E anche qui, non essendo noi indovini, aspettiamo più dettagli.

Prima data annunciata anche per il 2016: trattasi di **Angel Haze**, una delle più interessanti esponenti del rap al femminile attualmente in circolazione. Suonerà a Milano al Circolo Magnolia il 30 gennaio, tutte le info sul **[sito ufficiale](http://www.circolomagnolia.it)**.

E con questo è tutto: come sempre, se volete integrare il nostro calendario con i vostri eventi, ci trovate su [**Facebook**](https://www.facebook.com/hotmcmag "https://www.facebook.com/hotmcmag"). Alla prossima!
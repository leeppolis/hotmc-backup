---
layout: rubriche
category: Rubriche
banner: "/assets/uploads/import.rubriche/tsuba1-640x320.jpg"
title: "Captain Tsubasa Rise of New Champions"
excerpt: "Le avventure di Holly e Benji come sono conosciute qui da noi in Italia hanno certamente segnato una generazione sotto molti aspetti. Questo Rise of New Champions è l’ultima incarnazione videoludica e sbarca su Playstation 4, Nintendo Switch e Pc. Il titolo è naturalmente un fan service per tutti gli appassionati e la storia è [&hellip"
quote: ""
description: "Le avventure di Holly e Benji come sono conosciute qui da noi in Italia hanno certamente segnato una generazione sotto molti aspetti. Questo Rise of New Champions è l’ultima incarnazione videoludica e sbarca su Playstation 4, Nintendo Switch e Pc. Il titolo è naturalmente un fan service per tutti gli appassionati e la storia è [&hellip"
keywords: ""
date: 2020-09-12T00:00:00.000+01:00
author: "Game Master"
cover: "/assets/uploads/import.rubriche/tsuba1-640x320.jpg"
pagination:
  enabled: true

---

Le avventure di Holly e Benji come sono conosciute qui da noi in Italia hanno certamente segnato una generazione sotto molti aspetti.

Questo Rise of New Champions è l’ultima incarnazione videoludica e sbarca su Playstation 4, Nintendo Switch e Pc.

Il titolo è naturalmente un fan service per tutti gli appassionati e la storia è ricca di flashforward avanti e indietro al presente e al passato della serie sugli esordi.

Cominceremo con una sorta di tutorial sulle varie mosse che potremo utilizzare nel corso delle nostre partite. Potremo giocare in locale fino a quattro giocatori oppure sfruttare l’online per giocare con vari avversari.

Inutile dire però che la modalità principale del gioco è ovviamente la storia chiamata Il Viaggio in cui potremo ripercorrere 2 episodi ossia Tsubasa e New Hero.

Nel primo caso vestiremo i colori della Nankatsu durante il Torneo delle Medie e quindi Tsubasa è il vero protagonista e quindi potremo ripercorrere le gesta proposte nelle ultime incarnazioni dell’anime con l’ottimo stile cel shading della David Productions.

Il gioco quindi riprende quanto visto nell’ultimo segmento del 2018 e quindi il torneo delle elementari viene tagliato. Le partite sono comunque molto spettacolari e ricche di colpi di scena con i protagonisti storici del brand come Genzo e Hyuga.

In New Hero invece vestiremo i panni di una giovane promessa e in questo caso il tutto è molto più corposo a livello di contenuti. Potremo scegliere aspetto e caratteristiche quindi in quale squadra farlo militare e quindi buttarci nella mischia dell’universo di Holly e Benji. La conclusione di questo tragitto sarà quella di approdare ai mondiali giovanili e quindi affrontare le grandi nazionali come Italia, Francia fino alla Germania di Schneider.

L’episodio in questo caso assume contorni da gioco di ruolo con tantissimi dialoghi a scelta multipla che influenzeranno la trama del gioco. Con le carte potremo anche scegliere con quali giocatori stringere più amicizia in base alle affinità e come in Fifa o Pes guadagnare dei punti da spendere per accrescere le nostre caratteristiche in campo. Il tutto per una ventina d’ore di gioco.

Tamsoft ha messo su un gioco di calcio di stampo totalmente arcade naturalmente, senza alcuna velleità di simulazione. Ogni giocatore ha il suo stile e il suo colpo speciale che attiva delle scene animate degne di un anime. Presenti una barra per dribbling e stamina durante i contrasti e una barra V che una volta piena aumenta la sinergia di tutto il gruppo.

Un vero e proprio prodotto a sicuro effetto nostalgia che è divertente e ben realizzato e che sicuramente farà la felicità di molti appassionati dell’anime. Certamente la migliore incarnazione del franchise finora prodotto.

**Voto: 8.5**
---
layout: rubriche
category: Rubriche
banner: "/assets/uploads/import.rubriche/tennis1-640x360.jpg"
title: "Tennis World Tour 2"
excerpt: "Tennis World Tour ritorna in questo ottimo seguito dopo due anni dall’uscita del primo capitolo, con un restyling completo che ha portato il gioco a raggiungere nuove vette di qualità. Nacon ha apportato delle modifiche importanti innanzitutto affidando il progetto allo studio di sviluppo australiano Big Ant Studios, gli stessi che hanno dimostrato già di [&hellip"
quote: ""
description: "Tennis World Tour ritorna in questo ottimo seguito dopo due anni dall’uscita del primo capitolo, con un restyling completo che ha portato il gioco a raggiungere nuove vette di qualità. Nacon ha apportato delle modifiche importanti innanzitutto affidando il progetto allo studio di sviluppo australiano Big Ant Studios, gli stessi che hanno dimostrato già di [&hellip"
keywords: ""
date: 2020-10-15T00:00:00.000+01:00
author: "Game Master"
cover: "/assets/uploads/import.rubriche/tennis1-640x360.jpg"
pagination:
  enabled: true

---

Tennis World Tour ritorna in questo ottimo seguito dopo due anni dall’uscita del primo capitolo, con un restyling completo che ha portato il gioco a raggiungere nuove vette di qualità.

Nacon ha apportato delle modifiche importanti innanzitutto affidando il progetto allo studio di sviluppo australiano Big Ant Studios, gli stessi che hanno dimostrato già di saperci fare con AO Tennis 2.

Rivoluzione anche a livello di motore grafico che ha dotato il gioco di una grafica perfettamente in linea con i tempi. Il gioco ha quindi fatto immediatamente passi da gigante in termini di animazioni e di eliminazione di glitch e bug vari.

La fluidità è anch’essa stata implementata e con tante animazioni nuove di zecca le movenze dei tennisti in campo sono diventate identiche alla controparte reale. Ottima anche l’introduzione di un nuovo sistema di battuta dove potremo calibrare potenza e anche angolatura della palla, così come il tempismo negli scambi di gioco.

Per maggior realismo dovremo fare attenzione quindi a come e quando colpire la palla per avere come risultato un tiro vincente. Avremo sempre in evidenza un feedback sull’esito del nostro colpo e in questo modo, facendo pratica sul campo, saremo in grado di migliorarci sempre di più. Non basterà quindi semplicemente tirare delle legnate dato che ne inficerà la precisione.

Presente anche un sistema di potenziamento del proprio atleta tramite carte e quindi potremo settare il nostro tennista nella maniera più consona al nostro sistema di gioco. Avremo a disposizione cinque card diverse che potremo acquistare con la valuta di gioco e addirittura utilizzare in game durante un match tramite un pulsante in modo da avere dei boost temporanei su vari aspetti.

Dal punto di vista dei contenuti il gioco è molto ricco con quasi quaranta tennisti a disposizione così come potremo creare il nostro tennista su misura. Introdotta anche finalmente la possibilità dei giocare dei doppi assieme a un amico oppure accompagnati dall’intelligenza artificiale.

A questo proposito la modalità più corposa è certamente quella della carriera in cui potremo personalizzare il nostro personaggio con un’infinità di possibilità e quindi dovremo affrontare tutti i match che ci verranno proposti in calendario.

Presente anche una sezione con le competizioni ufficiali come il Roland Garros così come l’opportunità di creare la nostra competizione a piacimento selezionando numero di set, condizioni generali e così via. Introdotta anche la divertentissima modalità del Tie Break Tens, un formato rapido e veloce in cui si gioca la meglio di un singolo tie break, con il primo che arriva a dieci punti.

Passi da gigante anche sul versante del multiplayer online con la modalità classificata che ricorda un po’ il sistema delle divisioni che imperversano in ogni tipo di titolo sportivo attualmente in circolazione.

Un titolo che cancella completamente quanto visto in passato in favore di un titolo solido e godibile che gli amanti del tennis e non solo apprezzeranno certamente.

**Voto: 8**
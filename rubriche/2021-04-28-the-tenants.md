---
layout: rubriche
category: Rubriche
banner: "/assets/uploads/import.rubriche/tenants1.jpg"
title: "The Tenants"
excerpt: "The Tentants è il nuovo titolo di Ancient Forge Studio e edito da Frozen District. Il titolo è ancora su Steam in accesso anticipato e quindi ha ancora moltissimo potenziale da esprimere. Il gioco ci farà provare il brivido di diventare degli imprenditori nel settore redditizio del mattone. Lo scopo del gioco è quindi quello [&hellip"
quote: ""
description: "The Tentants è il nuovo titolo di Ancient Forge Studio e edito da Frozen District. Il titolo è ancora su Steam in accesso anticipato e quindi ha ancora moltissimo potenziale da esprimere. Il gioco ci farà provare il brivido di diventare degli imprenditori nel settore redditizio del mattone. Lo scopo del gioco è quindi quello [&hellip"
keywords: ""
date: 2021-04-28T00:00:00.000+01:00
author: "Game Master"
cover: "/assets/uploads/import.rubriche/tenants1.jpg"
pagination:
  enabled: true

---

The Tentants è il nuovo titolo di Ancient Forge Studio e edito da Frozen District. Il titolo è ancora su Steam in accesso anticipato e quindi ha ancora moltissimo potenziale da esprimere.

Il gioco ci farà provare il brivido di diventare degli imprenditori nel settore redditizio del mattone. Lo scopo del gioco è quindi quello semplicemente di acquistare delle unità immobiliari un po’ malandate e rimetterle in sesto nel migliore dei modi per poi quindi metterle a reddito affittandole.

Cominceremo con un tutorial molto esaustivo in cui dovremo riordinare e mettere a posto il caravan del nostro zio squattrinato. Potremo assegnare vari compiti e lavori. Una volta compiuto le prime sistemazioni e quindi riempita la barra delle riparazioni potremo passare agli abbellimenti e quindi approdare al gioco vero e proprio.

Il gameplay è un gestionale di stampo puro. Cominceremo quindi con una mappa della città e delle nostre proprietà che potremo sistemare e abbellire. Per quanto riguarda l’arredamento c’è proprio l’imbarazzo della scelta con dei menù che ricordano da vicino quanto si vede in The Sims per questo aspetto.

Dovremo rispettare gli stili dei vari appartamenti e se riusciremo a fare questo potremo ottenere punteggi maggiori per il nostro lavoro svolto.

Fatto questo si passerà alla parte degli affitti veri e propri in cui, armati del nostro fidato smartphone, dovremo selezionare gli inquilini giusti per le nostre abitazioni e quindi selezionare al meglio le persone che saranno più affidabili nei pagamenti in modo da farci rientrare sugli investimenti.

Dovremo considerare il livello di una certa abitazione e le informazioni preliminari dei potenziali inquilini in modo da non compiere veri e propri salti nel buio assegnando appartamenti troppo costosi a chi non se li può permettere. Solo dopo averli incontrati personalmente comunque potremo scegliere se darli in affitto oppure attendere un’occasione migliore.

L’inquilino a sua volta avrà l’arma delle recensioni e quindi se i prezzi che richiederemo sono troppo esosi per quello che offriamo rischieremo di non avere neanche più un cliente.

Il comparto tecnico vede una grafica in low poly molto colorata e divertente.

Un titolo da provare immediato e divertente con premesse molto originali.

**Voto: 8.5**
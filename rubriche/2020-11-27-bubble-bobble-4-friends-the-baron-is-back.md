---
layout: rubriche
category: Rubriche
banner: "/assets/uploads/import.rubriche/bub1-640x360.jpg"
title: "Bubble Bobble 4 Friends: The Baron is Back"
excerpt: "Un grande classic del passato ritorna in forma smagliante su Nintendo Switch e su Ps4. Bubble Bobble è un gioco che è sulla cresta dell’onda oramai da decenni e ha avuto tantissimi porting. Taito è stata capace a rendere i suoi protagonisti Bub e Bob sempre al passo con i tempi ed eccoci quindi giunti [&hellip"
quote: ""
description: "Un grande classic del passato ritorna in forma smagliante su Nintendo Switch e su Ps4. Bubble Bobble è un gioco che è sulla cresta dell’onda oramai da decenni e ha avuto tantissimi porting. Taito è stata capace a rendere i suoi protagonisti Bub e Bob sempre al passo con i tempi ed eccoci quindi giunti [&hellip"
keywords: ""
date: 2020-11-27T00:00:00.000+01:00
author: "Game Master"
cover: "/assets/uploads/import.rubriche/bub1-640x360.jpg"
pagination:
  enabled: true

---

Un grande classic del passato ritorna in forma smagliante su Nintendo Switch e su Ps4\. Bubble Bobble è un gioco che è sulla cresta dell’onda oramai da decenni e ha avuto tantissimi porting.

Taito è stata capace a rendere i suoi protagonisti Bub e Bob sempre al passo con i tempi ed eccoci quindi giunti a questo ottimo titolo che rende sempre più roseo il futuro del franchise.

Il gioco in questione è una versione migliorata di quanto visto in Bubble Bobble 4 Friends uscito su Switch in maniera esclusiva l’anno passato.

Il concept del gioco è quello di sempre e quindi potremo giocare fino a quattro giocatori con 4 draghetti a disposizione e dovremo quindi coalizzarci per sconfiggere il terribile Super Drunk e le sue armate.

Le meccaniche sono sempre le classiche con livelli fissi in cui dovremo fare piazza pulita di tutti i nemici tramite le nostre bolle. In questo modo dovremo fare quanti più punti possibili come accade in ogni buon arcade che si rispetti.

Una volta imprigionati i nostri nemici nelle bolle che potremo sparare, li toccheremo e li elimineremo e quindi in questo modo potremo accumulare punti. Ogni dieci livelli superati ci sarà una boss fight e quindi dovremo adattare il nostro stile di gioco in base all’avversario che ci ritroveremo di fronte. Dovremo quindi studiare il pattern e una volta capiti i punti deboli potremo attaccare senza pietà.

Introdotte anche nei vari livelli una sorta di corrente d’aria che porteranno su le nostre bolle per colpire nemici inaccessibili oppure che ci serviranno appunto per raggiungere piattaforme inarrivabili.

Potremo sfruttare anche potenziamenti che raccoglieremo durante i vari stage e che ad esempio ci consentiranno di ampliare il raggio di azione delle bolle oppure guadagnare delle vite extra.

Ci sono a disposizione ben cinque mondi di gioco e quindi potremo diverterci a lungo. Presente anche una modalità Tower Mode oltre a quella arcade che prende appunto il nome dal sottotitolo del gioco ossia The Baron is Back, con una scalata di cinquanta piani davvero impegnativi.

Potremo anche giocare al vecchio Bubble Bobble a 8 bit in maniera originale, una vera e propria chicca per tutti gli appassionati. Il comparto tecnico vede una grafica e un sonoro in completa linea con le produzioni del passato.

**Voto: 8** 
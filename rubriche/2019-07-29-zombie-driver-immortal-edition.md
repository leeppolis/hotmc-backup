---
layout: rubriche
category: Rubriche
banner: "/assets/uploads/import.rubriche/zomb1-640x320.jpg"
title: "Zombie Driver: Immortal Edition"
excerpt: "Il mondo degli zombie è diventato oramai una sorta di clichè del mondo dei videogiochi anche se mai nessuno prima d’ora ha sfruttato, ossia andare a caccia di zombie a bordo di un autoveicolo! Questo è quello che devono avere pensato i polacchi di EXOR Studios dando vita a questo gioco per Nintendo Switch in [&hellip"
quote: ""
description: "Il mondo degli zombie è diventato oramai una sorta di clichè del mondo dei videogiochi anche se mai nessuno prima d’ora ha sfruttato, ossia andare a caccia di zombie a bordo di un autoveicolo! Questo è quello che devono avere pensato i polacchi di EXOR Studios dando vita a questo gioco per Nintendo Switch in [&hellip"
keywords: ""
date: 2019-07-29T00:00:00.000+01:00
author: "Game Master"
cover: "/assets/uploads/import.rubriche/zomb1-640x320.jpg"
pagination:
  enabled: true

---

Il mondo degli zombie è diventato oramai una sorta di clichè del mondo dei videogiochi anche se mai nessuno prima d’ora ha sfruttato, ossia andare a caccia di zombie a bordo di un autoveicolo!

Questo è quello che devono avere pensato i polacchi di EXOR Studios dando vita a questo gioco per Nintendo Switch in cui bisognerà eliminare quanti più zombie possibile, distruggendo tutto, guidando come matti squilibrati e sparando senza regole.  
Lo scenario è quello di una grave pandemia in cui noi non verremo contagiati e quindi dovremo fronteggiare orde di zombie che vorranno farci la pelle in ogni modo.

A bordo di un taxi quindi dovremo scappare e trovare la salvezza facendo piazza pulita di tutto ciò che ci capiterà sotto le ruote.  
E’ evidente che la trama faccia solo da cornice all’azione che è il vero fiore all’occhiello della produzione e tutto è basato sui veicoli che avremo a disposizione e sugli upgrade che potremo effettuare a livello di corazza di velocità ma soprattutto di armi, dai razzi, ai mitragliatori fino ai lanciafiamme.

La curva di apprendimento non è ripida e le prime missioni ci serviranno per impratichirci un po’ e prendere confidenza con il sistema di controllo e la visuale dall’alto, sia statica che dinamica.  
Con i tasti dorsali controlleremo velocità e freni mentre con il tasto B potremo fare fuoco con l’arma che sarà montata sul nostro mezzo.

Potremo anche scegliere semplicemente di investire i vari zombie magari in maniera spettacolare in derapata anche se questo andrà ad inficiare sulla corazza e quindi rischieremo di fare esplodere il mezzo.  
I nemici saranno di diversa tipologia quindi dai semplici zombie ad alcuni kamikaze che si faranno esplodere pur di danneggiarvi.

Con i soldi accumulati durante le missioni potremo naturalmente acquistare dei potenziamenti in modo da avere più turbo ad esempio per scappare dalle situazioni più intricate o ancora armi più potenti o una corazza per difenderci al meglio.  
Le missioni poi sono di vario tipo e spaziano da salvataggi, a eliminazioni di orde fino al raggiungimento di un certo luogo entro un certo limite.

Presenti anche due modalità addizionali come macelleria e corsa insanguinata dove la prima è una sorta di survival mode dove orde sempre più vaste di zombie vi attaccheranno mentre l’altra è una vera e propria corsa di velocità in cui ogni mezzo sarà lecito per fare fuori gli avversari.

Buono il comparto grafico con effetti di pregio così come il comparto sonoro.

Un’ottima variazione sulla tematica zombie/splatter.

**Voto: 7.5**
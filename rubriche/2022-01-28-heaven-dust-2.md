---
layout: rubriche
category: Rubriche
banner: "/assets/uploads/import.rubriche/dust1-640x349.jpg"
title: "Heaven Dust 2"
excerpt: "One Gruel Studio ci regala il secondo capitolo della sua serie molto apprezzata e anche questo titolo sicuramente farà la felicità di tutti gli appassionati. Per chi non lo sapesse il titolo è un ottimo shooter in terza persona con un setting classico da invasione zombie. Il nostro personaggio si trovava in una condizione criogenica [&hellip"
quote: ""
description: "One Gruel Studio ci regala il secondo capitolo della sua serie molto apprezzata e anche questo titolo sicuramente farà la felicità di tutti gli appassionati. Per chi non lo sapesse il titolo è un ottimo shooter in terza persona con un setting classico da invasione zombie. Il nostro personaggio si trovava in una condizione criogenica [&hellip"
keywords: ""
date: 2022-01-28T00:00:00.000+01:00
author: "Game Master"
cover: "/assets/uploads/import.rubriche/dust1-640x349.jpg"
pagination:
  enabled: true

---

One Gruel Studio ci regala il secondo capitolo della sua serie molto apprezzata e anche questo titolo sicuramente farà la felicità di tutti gli appassionati.

Per chi non lo sapesse il titolo è un ottimo shooter in terza persona con un setting classico da invasione zombie. Il nostro personaggio si trovava in una condizione criogenica e quindi non è a conoscenza di come questo pericoloso virus si sia diffuso infettando tutta la popolazione e trasformandola in zombie. Non sappiamo soprattutto perché noi ne siamo immuni ma per scoprire la verità dovremo sparare a destra e a manca facendo piazza pulita di tutto.

L’universo di riferimento è quello naturalmente di Resident Evil anche se il gioco conserva una certa personalità, sia in termini di ambientazione che di gameplay. Stanza dopo stanza saremo in grado di impossessarci di un arsenale di tutto rispetto che successivamente potremo moddare in modo da essere sempre più forti contro le ondate dei nemici. Proprio come in RE dovremo anche impossessarci delle piantine verdi e rosse in modo da curarci dai danni subiti.

Ci sono anche enigmi da risolvere per andare avanti ma mai eccessivamente frustranti. L’esplorazione inoltre è fortemente condizionata dal backtracking dato che alcune aree si potranno aprire solo tramite alcuni oggetti e quindi saremo costretti a fare spesso avanti e indietro sui nostri passi in mododa poter trovare nuove zone da esplorare.

I boss sono di varie tipologie e dovremo fronteggiare anche dei boss di fine livello che ci complicheranno non poco la vita. Il comparto tecnico è molto buono, soprattutto per quanto concerne la fluidità di gioco. Si poteva fare qualcosa di più a livello di colonna sonora che sembra un po’ carente.

In ogni caso un titolo agile, fluido e divertente a tema zombie che comunque non è mai troppo scontato e che quindi gli appassionati del genere del survival horror apprezzeranno certamente.

**Voto: 8**
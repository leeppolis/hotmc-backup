---
layout: rubriche
category: Rubriche
banner: "/assets/uploads/import.rubriche/Notorious-BIG-2E32XIU.jpg"
title: "Eventi & Concerti: 3 marzo – 23 luglio"
excerpt: "Bentornati alla nuova puntata della nostra rubrica eventi. Poche novità questa settimana, ma tutte molto significative. Si (ri)comincia con due date milanesi, entrambe il 3 marzo. La prima è il consueto appuntamento con Flygirls!, la serata tutta al femminile ideata da Vaitea e dalla sua crew di signorine. Quest’anno il programma è molto ricco e [&hellip"
quote: ""
description: "Bentornati alla nuova puntata della nostra rubrica eventi. Poche novità questa settimana, ma tutte molto significative. Si (ri)comincia con due date milanesi, entrambe il 3 marzo. La prima è il consueto appuntamento con Flygirls!, la serata tutta al femminile ideata da Vaitea e dalla sua crew di signorine. Quest’anno il programma è molto ricco e [&hellip"
keywords: ""
date: 2017-03-01T00:00:00.000+01:00
author: "Marta Blumi Tripodi"
cover: "/assets/uploads/import.rubriche/Notorious-BIG-2E32XIU.jpg"
pagination:
  enabled: true

---

Bentornati alla nuova puntata della nostra rubrica eventi. Poche novità questa settimana, ma tutte molto significative.

Si (ri)comincia con due date milanesi, entrambe il 3 marzo. La prima è il consueto appuntamento con **Flygirls!**, la serata tutta al femminile ideata da Vaitea e dalla sua crew di signorine. Quest’anno il programma è molto ricco e comprende un dibattito, un track contest e uno showcase, oltre a numerose/i ospiti: tutte le info [**qui**](https://www.facebook.com/events/1186355718150374/).

Sempre il 3 marzo, sempre a Milano, un’occasione imperdibile per gli amanti del rap della golden age: **una band risuonerà Illmatic dal vivo**, con l’accompagnamento di **Bassi Maestro ai piatti**. Tutte le info [**qui**](https://www.facebook.com/events/232388377224470/).

Proseguiamo con una data dedicata agli italiani all’estero: l’8 marzo una nutrita delegazione italiana comprendente **Mama Marjas, Moder, Don Diegoh & Ice One e Katzuma**, sbarcheranno a Londra per la **Brixton Jam**. Un’ottima occasione per respirare un po’ di aria di casa: info e prevendite [**qui**](https://www.facebook.com/events/1632212533751496/).

Continuiamo con il tour italiano di **Macy Gray**, che consiste in quattro date a marzo: l’11 a Roma, il 12 a Padova, il 14 a Firenze e il 29 a Milano. Prevendite già aperte [**qui**](http://www.vivoconcerti.com/artisti/macy-gray).

Sempre l’11 marzo, ottime notizie per il rap della golden age: in occasione del ventennale della morte di **Notorious B.I.G.** è partito un **tour di tributo** che vede impegnati **Lil’Cease e dj Mr. Cee** (il primo dei Junior M.a.f.i.a., il secondo producer di Biggie) a omaggiare la vita e le opere di uno dei più grandi di sempre. Il tour farà due tappe in Italia, la prima a Roma l’11 marzo e la seconda a Napoli il 12: ancora non sono stati svelati i locali che le ospiteranno, vi faremo sapere non appena ci saranno più dettagli.

E ancora l’11 marzo arriva a Milano **Ivan Ave**, rapper norvegese prodotto dalla Stones Throw e molto interessante per le sue grandi influenze hip hop/R&B anni ’90: tutte le info **qui**.

Il 21 marzo arriva in Italia anche **Sampha**, grandissima promessa del contemporary R’n’B inglese (ha già lavorato con Kanye West e Solange Knowles, tanto per intenderci). Il consiglio è quello di esserci, e [**qui**](https://www.facebook.com/events/1267198993332418/) trovate tutte le info.

Il 30 marzo, nuove ottime notizie per i milanesi: è il turno di **Oddisee** a Milano. Il link dell’evento su Facebook è [**questo**](https://www.facebook.com/events/183533378790064/?notif%5Ft=plan%5Fuser%5Finvited&notif%5Fid=1485279764324676).

L’1 aprile recupera la data milanese **Tinie Tempah**, ma ci sono ancora biglietti disponibili: info e prevendite [**qui**](http://www.barleyarts.com/evento/tinie-tempah-milano/).

Il 5 aprile è il turno di un altro grande nome del soul, **Emeli Sandé**, che sbarca al Fabrique di Milano: tutte le info [**qui**](https://www.livenation.it/artist/emeli-sand%C3%A9-tickets).

E sempre ad aprile, più precisamente il 17, torna a Milano anche **Sean Paul**, dopo una sfortunata serie di date annullate durante l’estate e l’autunno del 2016: prevendite già aperte [**qui**](http://www.ticketone.it/sean-paul.html?affiliate=ITT&doc=artistPages/overview&fun=artist&action=overview&kuid=462832).

Il 24 aprile tornerà in Italia anche **Jazzy Jeff**: location non ancora annunciata, vi terremo aggiornati.

Il 29 aprile, incredibile ma vero, due pesi massimi come **Jeru the Damaja** e **Afu-Ra** suoneranno insieme nel foggiano, a Lucera. L’evento prevede una freestyle battle, dj set e vari showcase di artisti locali: tutti i dettagli [**qui**](https://www.facebook.com/events/1876551365920488/).

Il 4 maggio è il turno di **Fat Joe**: anche in questo caso non si conoscono ancora i dettagli e i luoghi, più info non appena disponibili.

Idem con patate per l’attesissimo **Busta Rhymes**: si sa che sarà dalle nostre parti, ma ancora non si sa dove/come/quando/perché. Fatevi bastare la notizia, per ora.

E passiamo alle date estive: si comincia dal 12 e 15 giugno con il tour italiano di **Bruno Mars**, che farà tappa rispettivamente a Bologna e Milano. Attenzione attenzione: è stato annunciato che l’opening act di tutto il tour mondiale sarà **Anderson.Paak**! Che da solo è un ottimo motivo per spendere i soldi del biglietto. Le prevendite sono ancora aperte, ma non si sa per quanto, perché stanno già andando a ruba: potete acquistarle [**qui**](http://www.ticketone.it/bruno-mars.html?doc=artistPages/overview&fun=artist&action=overview&kuid=458558).

Il 16 giugno, invece, arriva a Monza **James Blake**, in appoggio ai Radiohead: entrambi si esibiranno agli I-Days e le prevendite sono [**già aperte**](http://www.indipendente.com/C1/1838/Content.aspx/Eventi/Radiohead%5Fe%5FJames%5FBlake%5F16%5F06%5F2017#.WHPGd7bhCRs).

Il 24 giugno annunciati anche i **Major Lazer** nell’ambito del Milano Summer Festival: info [**qui**](https://www.facebook.com/events/371825963182867/).

Si prosegue il 25 giugno con **Firenze Rocks**, una due giorni all’insegna delle chitarre dove però suoneranno anche i molto più rappusi **Prophets of Rage** (ovvero il supergruppo formato da membri di **Public Enemy**, **Cypress Hill** e **Rage Against the Machine**); la stessa sera, sul palco ci saranno anche i **System of a Down**. Difficile perderselo: dettagli [**qui**](https://www.facebook.com/firenzerocks/).

Il 28 e il 29 giugno, una notizia strepitosa per gli amanti di hip hop e jazz: **Badbadnotgood**, il collettivo in assoluto più interessante e potente in quest’ambito, sbarca finalmente in Italia con due date, la prima a [**Padova**](http://www.mailticket.it/evento/9991) e la seconda a [**Milano**](http://www.mailticket.it/evento/9988). Prevendite già aperte.

L’11 luglio c’è il grande ritorno di **Jamiroquai** in Italia: sarà a Firenze e le prevendite sono [**già aperte**](https://www.livenation.it/artist/jamiroquai-tickets).

Il 17 luglio un grandissimo del soul e del jazz, George Benson, sbarca a Marostica: prevendite non ancora aperte, ma più info [**qui**](http://dalessandroegalli.com/events/447/george-benson).

E infine, trapelano anche i primi nomi del Lucca Summer Festival: tra di essi anche **Macklemore & Ryan Lewis**, che animeranno la piazza di Lucca il 22 luglio 2016\. Le prevendite sono [**già disponibili**](http://www.ticketone.it/macklemore-and-ryan-lewis-lucca-biglietti.html?affiliate=ITT&doc=artistPages%2Ftickets&fun=artist&action=tickets&key=1805316%249228159&jumpIn=yTix&kuid=466583&from=erdetaila).

Il 23 luglio, invece, prima data annunciata per il **Locus Festival**, uno dei nostri preferiti: ad aprire le danze sarà **Benjamin Clementine**. A differenza di altri eventi del festival, questo è a pagamento: tutte le info [**qui**](http://www.locusfestival.it/site/?p=2352).

E con questo è tutto, se abbiamo dimenticato qualcosa ci trovate [**su Facebook**](https://www.facebook.com/hotmcmag). Alla prossima!
---
layout: rubriche
category: Rubriche
banner: "/assets/uploads/import.rubriche/star-trek.jpg"
title: "Star Trek"
excerpt: "Dopo la distruzione di Vulcan, Kirk e Spock sono ormai figure di spicco della Flotta Stellare, dunque l’Enterprise viene contattata per indagare su un misterioso blocco delle comunicazioni nella zona dove i rimanenti vulcaniani stanno sviluppando la colonia di New Vulcan, per far prosperare nuovamente la loro impassibile e intelligentissima razza dalle orecchie a punta. [&hellip"
quote: ""
description: "Dopo la distruzione di Vulcan, Kirk e Spock sono ormai figure di spicco della Flotta Stellare, dunque l’Enterprise viene contattata per indagare su un misterioso blocco delle comunicazioni nella zona dove i rimanenti vulcaniani stanno sviluppando la colonia di New Vulcan, per far prosperare nuovamente la loro impassibile e intelligentissima razza dalle orecchie a punta. [&hellip"
keywords: ""
date: 2013-05-13T00:00:00.000+01:00
author: "Haile Anbessa"
cover: "/assets/uploads/import.rubriche/star-trek.jpg"
pagination:
  enabled: true

---

Dopo la distruzione di Vulcan, Kirk e Spock sono ormai figure di spicco della Flotta Stellare, dunque l’Enterprise viene contattata per indagare su un misterioso blocco delle comunicazioni nella zona dove i rimanenti vulcaniani stanno sviluppando la colonia di New Vulcan, per far prosperare nuovamente la loro impassibile e intelligentissima razza dalle orecchie a punta. Raggiunta una stazione di ricerca nelle vicinanze del pianeta, l’equipaggio scopre che la Helios Machine, un potentissimo conduttore energetico capace di rimodellare la superficie di New Vulcan in tempo record, ha provocato alcuni strappi spazio-temporali, grazie a cui l’aggressiva razza dei Gorn è riuscita a fare un salto nella zona e a sterminare tutti gli scienziati a bordo per impadronirsi dell’artefatto. A Kirk e Spock spetterà come al solito il compito di impedire all’ennesima razza aliena nervosetta di fare disastri in giro per la galassia. Le varianti al danno sembrano provenire da una abilità passiva del Tricorder attivabile durante le battaglie, che evidenzia i punti deboli degli avversari. Già, il Tricorder: il mitico macchinario multifunzione in dotazione alla Flotta Stellare qui figura pesantemente nella campagna, e va usato di continuo per fare hacking su porte e meccanismi elettronici vari, per analizzare cadaveri e oggetti interessanti, o semplicemente per visionare l’obiettivo della missione. Nel titolo non si ha a che fare con un sistema che premia la collaborazione o offre punteggi diversificati in base alla posizione come quello visto negli Army of Two, né una diversificazione della campagna come in Dead Space 3\. Giocare con un amico significa semplicemente disporre di un aiuto più sveglio durante le sparatorie, senza alcuna reale attrattiva che spinga effettivamente a desiderare un giocatore in carne e ossa al fianco. La campagna per lo meno è piuttosto longeva.

VOTO FINALE: 7

HOT SPOTS:  
Ottime cutscenes

COLD SPOTS:  
Intelligenza artificiale bassa

Produttore: Namco  
Sviluppatore: Digital Extremes  
Genere: Azione
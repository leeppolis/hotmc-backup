---
layout: rubriche
category: Rubriche
banner: "/assets/uploads/import.rubriche/scrib1-640x332.jpg"
title: "Scribblenauts Mega Pack"
excerpt: "Maxwell e la sorella ritornano in questa super raccolta pubblicata da Warner Bros in cui troviamo i capitoli Unlimited e Unmasked. Per chi non ne fosse ancora a conoscenza Scibblenauts mette realmente la fantasia al potere consentendo a ogni giocatore di vedere realizzati a schermo ogni schizzo o disegno che la nostra matita sarà in [&hellip"
quote: ""
description: "Maxwell e la sorella ritornano in questa super raccolta pubblicata da Warner Bros in cui troviamo i capitoli Unlimited e Unmasked. Per chi non ne fosse ancora a conoscenza Scibblenauts mette realmente la fantasia al potere consentendo a ogni giocatore di vedere realizzati a schermo ogni schizzo o disegno che la nostra matita sarà in [&hellip"
keywords: ""
date: 2018-10-03T00:00:00.000+01:00
author: "Game Master"
cover: "/assets/uploads/import.rubriche/scrib1-640x332.jpg"
pagination:
  enabled: true

---

Maxwell e la sorella ritornano in questa super raccolta pubblicata da Warner Bros in cui troviamo i capitoli Unlimited e Unmasked.

Per chi non ne fosse ancora a conoscenza Scibblenauts mette realmente la fantasia al potere consentendo a ogni giocatore di vedere realizzati a schermo ogni schizzo o disegno che la nostra matita sarà in grado di tracciare. Tutte queste nostre creazioni potranno magicamente prendere vita e quindi potranno aiutarci a risolvere enigmi e problemi che di volta in volta ci verranno esposti dagli abitanti del villaggio. Potremo materializzare dal nulla elefanti, dinosauri, veicoli o ali per librarci nel cielo.

Il titolo viene quindi pubblicato per tutte le maggiori console attualmente in circolazione e che offre a seconda del titolo che sceglieremo di giocare delle esperienze piuttosto diverse e variegate.

La fantasia è l’ingrediente principale del titolo e qualsiasi cosa scriveremo a schermo potrebbe comparire nella sua controparte videoludica.

Maxwell e Lily, grazie al loro taccuino e al loro mappamondo, sono in grado di creare qualsiasi cosa passi loro per la testa e viaggiare dovunque desiderino. Iniziano a fare scherzi ai loro concittadini fino a quando un anziano lancia un incantesimo su Lily che la pietrifica poco alla volta.

Per sciogliere l’incantesimo dovremo quindi raccogliere starite che altro non sono che la materia della felicità delle persone e quindi per spezzare l’incantesimo dovremo aiutare il prossimo.

Come gameplay ci troviamo di fronte a un canonico puzzle game in cui dovremo esaudire tutti i desideri di chi ci si parerà davanti.

Il dizionario è veramente ricchissimo di lemmi e parole e quindi saremo in grado realmente di dare vita a qualsiasi cosa ci passi per la testa. Sperimentare è veramente molto divertente in questo senso.

I livelli in totale sono circa quaranta e ognuno costellato da tantissime sottomissioni che fanno da corredo a quella principale.  
I puzzle e gli enigmi non sono mai frustranti e potrete anche usufruire di un editor per creare svariati oggetti e magari scaricare anche quelli realizzati dagli altri giocatori.

Il secondo capitolo è invece ad ambientazione DC Comics e vede i due fratelli appassionarsi ai fumetti DC. Litigano su chi sia il supereroe più forte e quindi decidono di recarsi seduta stante a Gotham City e quindi farà la conoscenza di tutta la Justice League per farsi dare una mano. Il sosia di Maxwell però si allea con i cattivi e quindi dovremo ritornare a utilizzare la fantasia per aiutare gli abitanti di Gotham. Potremo guadagnarci anche i costumi dei vari supereroi e quindi potremo visitare le location iconiche targate DC e sconfiggere tutti i vari nemici classici di questo universo per guadagnare starite.

Un’ottima raccolta per un brand ingiustamente sottovalutato.

**Voto: 8.5**
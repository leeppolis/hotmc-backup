---
layout: rubriche
category: Rubriche
banner: "/assets/uploads/import.rubriche/gas1-640x360.jpg"
title: "Gas Station Simulator"
excerpt: "Gas Station Simulator è un ottimo simulatore fatto con tutti i crismi che vi rilasserà ad ogni sessione in cui giocherete. In questo caso ci occuperemo di gestire appunto come suggerisce il titolo una stazione di rifornimento sulla Route 66. Il goco è stato sviluppato da DRAGO Entertainment e il risultato è certamente più che [&hellip"
quote: ""
description: "Gas Station Simulator è un ottimo simulatore fatto con tutti i crismi che vi rilasserà ad ogni sessione in cui giocherete. In questo caso ci occuperemo di gestire appunto come suggerisce il titolo una stazione di rifornimento sulla Route 66. Il goco è stato sviluppato da DRAGO Entertainment e il risultato è certamente più che [&hellip"
keywords: ""
date: 2021-09-21T00:00:00.000+01:00
author: "Game Master"
cover: "/assets/uploads/import.rubriche/gas1-640x360.jpg"
pagination:
  enabled: true

---

Gas Station Simulator è un ottimo simulatore fatto con tutti i crismi che vi rilasserà ad ogni sessione in cui giocherete.

In questo caso ci occuperemo di gestire appunto come suggerisce il titolo una stazione di rifornimento sulla Route 66\. Il goco è stato sviluppato da DRAGO Entertainment e il risultato è certamente più che apprezzabile.

Lo studio di sviluppo ha promesso che farà uscire nel corso del prossimo anno tanti titoli similari come Food Truck Simulator, quindi una serie di titoli che descrivano la realtà in maniera convincente e che possa rilassare e divertire l’utenza.

Cominceremo nei panni del nuovo gestore della pompa di benzina che nella sua macchina si reca presso il suo nuovo luogo di lavoro e si rende subito conto che il tutto è abbastanza fatiscente. Il maltempo ha distrutto tutto e mancano corrente e benzina.

Il gameplay inizia quindi così con molta calma e rilassatezza, con lo scopo di rimettere in sesto questa situazione disastrata. Inizieremo quindi ordinando la benzina, servendo i primi clienti e tentando di fare un po’ di pulizia. Dovremo praticamente eseguire tutte queste azioni e quindi le giornate di lavoro saranno molto lunghe e faticose.

Potremo affrontare la partita in maniera seria come ad esempio badando alla pulizia in maniera maniacale oppure lasciandoci andare e fare a gara nei kart oppure tirando le bottiglie quanto più lontano possibile.

Potremo personalizzare la nostra stazione di servizio a piacimento facendola quasi diventare un autentico punto di ristoro in cui gli avventori potranno trovare tutto ciò che gli serve.

Un ottimo titolo senza troppe pretese anche nel comparto tecnico fa il suo in maniera buona e non sfigura anche se naturalmente il fulcro del divertimento sta proprio nel gameplay e nella massima libertà di gestione.

Rimarrete rapiti dalla gestione della vostra stazione di servizio per parecchie ore, garantito.

**Voto: 7.5**
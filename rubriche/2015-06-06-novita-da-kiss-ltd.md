---
layout: rubriche
category: Rubriche
banner: "/assets/uploads/import.rubriche/kiss.jpeg"
title: "Novità da Kiss Ltd"
excerpt: "  Vediamo che cosa Kiss Ltd ci propone come ultime novità dell’universo indie per Pc Broadsword Age of Chivalry Il titolo di Hoplite Research ci permetterà di impersonare una delle quattro armate a disposizione e progredire missione dopo missione in uno scenario medievale. Il gioco come è naturale che sia assume i contorni di uno [&hellip"
quote: ""
description: "  Vediamo che cosa Kiss Ltd ci propone come ultime novità dell’universo indie per Pc Broadsword Age of Chivalry Il titolo di Hoplite Research ci permetterà di impersonare una delle quattro armate a disposizione e progredire missione dopo missione in uno scenario medievale. Il gioco come è naturale che sia assume i contorni di uno [&hellip"
keywords: ""
date: 2015-06-06T00:00:00.000+01:00
author: "Game Master"
cover: "/assets/uploads/import.rubriche/kiss.jpeg"
pagination:
  enabled: true

---

[](https://hotmc.com/wp-content/uploads/2015/06/kiss.jpeg)

**Vediamo che cosa Kiss Ltd ci propone come ultime novità dell’universo indie per Pc**

**Broadsword Age of Chivalry**

**[](https://hotmc.com/wp-content/uploads/2015/06/braod.jpg)**

Il titolo di Hoplite Research ci permetterà di impersonare una delle quattro armate a disposizione e progredire missione dopo missione in uno scenario medievale.

Il gioco come è naturale che sia assume i contorni di uno strategico a turni. Le missioni sono tutte basate su eventi storici reali e nella campagna principale potremo impersonare sia la Francia che l’Inghilterra.

Nei panni dei francesi saremo Giovanna d’Arco che avrà il compito di cacciare gli inglesi dalle proprie terre mentre come inglesi saremo re Filippo sesto che vuole reclamare le terre che gli erano proprie per diritto di nascita.

Ogni missione prima di cominciare comunque verrà introdotta da una spiegazione che contestualizzerà nel migliore dei modi la vicenda.

[](https://hotmc.com/wp-content/uploads/2015/06/borad-2.jpg)

Il comparto grafico fa il suo dovere soprattutto per quanto concerne i paesaggi e le animazioni durante le scene di battaglia più concitate. Il gioco inoltre era basato su una architettura Android ma il gioco su pc non è stato un semplice porting ma rifatto da capo a piedi.

Il gameplay come detto prima è basato sulla distruzione delle armate avversarie, investendo buona parte del tempo ad addestrare i propri soldati o nel costruire un esercito più potente. Tutto a portata di un click.

In ogni missione cominceremo con un paio di unità base e avremo sempre a disposizione il comandante della nostra armata. All’interno del nostro accampamento fortificato potremo anche addestrare dei contadini per sfruttare le risorse naturali del circondario, come oro, legno e cibo a cui sono collegati i rispettivi edifici per l’estrazione e la conservazione. L’oro è infatti fondamentale per addestrare al meglio le nostre truppe.

Il movimento delle unità è facile e immediato e avviene per esagoni e a seconda del terreno su cui ci troveremo potremo eseguire più o meno movimenti.

Un buon strategico per tutti gli appassionati di storia medievale.

Voto: 7,5

**True Bliss**

**[](https://hotmc.com/wp-content/uploads/2015/06/true.jpg)**

Steam ci regala come sempre dei titoli tanto curiosi quanto interessanti da provare che magari non avrebbero mai visto la luce.

True Bliss è proprio uno di questi che colpiscono per la loro originalità.

Sempre da parte di Kiss Ltd, questo titolo ci permetterà di impersonare un punto che si muove attraversando piani interdimensionali sonori, tutto basato sul movimento, la deformazione e l’interconnessione tra elementi geometrici.

Il tutto può sembrare parecchio astratto e incomprensibile ma giocarlo è più facile che spiegarlo e il divertimento è assicurato.

[](https://hotmc.com/wp-content/uploads/2015/06/true-2.jpg)

Come lo stesso sviluppatore ha spiegato concretamente True Bliss è un’esperienza che coinvolge la vista tanto quanto l’udito. Può essere percepito come un gioco tridimensionale astratto al massimo ma la chiave sta tutto nel conseguire il proprio scopo piegando le leggi della geometria al proprio volere.

E’ una sorta di simulatore in tempo reale di reti dove le proprietà di entità interconnesse possono essere attribuite, trasmesse e mescolate per un risultato vincente.

Un gioco sicuramente unico che prende spunto da una prospettiva artistica certamente visionaria.

Dategli una possibilità, diradata la confusione iniziale potrebbe realmente stupirvi.

Voto: 7

**Selfie Sisters of the Amniotic Lens**

[](https://hotmc.com/wp-content/uploads/2015/06/selfie.jpg)

Questo gioco altrettanto particolare comincia con una domanda che ci chiede quali lacrime che abbiamo pianto varrebbe la pena conservare in bottiglia.

Avremo di fronte infatti una textbox in cui trascrivere e conservare tutti i nostri pensieri. E quindi in questo strano gioco dei Rain Slave dovremo muoverci tra perdono e condanna delle nostre azioni, processo in cui il perdono non sempre è scontato.

Il titolo comunque non è solamente una sorta di confessione online ma sarà un viaggio particolare tra strani culti e camere dell’orrore. Dovremo anche abbattere delle navicelle spaziali in uno spazio pieno di lamenti.

[](https://hotmc.com/wp-content/uploads/2015/06/selfie-2.jpg)

Viaggeremo attraverso il nostro vecchio televisore e tutti ci sembrerà quasi come un sogno quando si ha la febbre!

I risultati dei vostri abbattimenti saranno sempre visibili a schermo sottoforma di statistiche e sarete sempre anche interconnessi agli altri giocatori con cui potrete scambiare dei commenti e decidere se perdonarli o condannarli abbattendoli.

Condannare qualcuno significa annullare tutti i loro fondi a disposizione mentre perdonarli ci farà guadagnare parecchio credito.

Un gioco potente e che vi scaverà dentro.

Voto: 8

**Horizon Shift**

Flump Studios ultimamente stanno impressionando non poco da un titolo all’altro, grazie ai risultati ottenuti.

Questo Horizon Shift è uno shooter arcade vecchia scuola in cui prenderemo il controllo di un’astronave e dovremo abbattere vere e proprie ondate di nemici

E’ presente a metà schermo una barra che si allarga e si restringe e rappresenta il tempo e noi potremo passare da una parte all’altra di essa quando vogliamo ma potranno farlo anche i nemici e quindi dovremo fare grande attenzione perché saremo sprovvisti di difesa in questo caso.

I nemici sono stati disegnati in maniera parecchio accattivante e quindi sarà puro piacere per gli occhi affrontarli a bordo del nostro mezzo.

[](https://hotmc.com/wp-content/uploads/2015/06/HorizonShift.png)

Tutto è basato su luci che ricordano neon e su disegni vettoriali che fanno della grafica un elemento minimale ma comunque sempre affascinante. La loro intelligenza artificiale è parecchio elevata e ognuno si comporta in maniera indipendente aumentando il grado di sfida.

Il grado di sfida è elevato e l’azione parecchio frenetica. Nemici e torrette infatti spareranno da ogni direzione e toccherà proprio a noi districarci in questo caos rispondendo al fuoco. Potremo perfino servirci di un power up che riprodurrà in maniera speculare la nostra astronave e quindi colpire più nemici contemporaneamente.

Per tutti gli amanti degli shooter vecchia scuola questo titolo in pre release potrebbe essere la scelta più indicata per passare qualche ora di sano divertimento.

Voto: 8
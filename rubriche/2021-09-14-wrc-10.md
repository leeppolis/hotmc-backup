---
layout: rubriche
category: Rubriche
banner: "/assets/uploads/import.rubriche/wrc1-640x360.jpg"
title: "WRC 10"
excerpt: "La saga di WRC come ogni anno ci regala un nuovo titolo per tutti gli appassionati di corse rally. Kylotonn ha adottato il motto squadra che vince non si cambia e quindi ci regala un gioco di corse in cui il paesaggio vale il prezzo del biglietto. Ottimo il ritorno dei rally storici all’interno del [&hellip"
quote: ""
description: "La saga di WRC come ogni anno ci regala un nuovo titolo per tutti gli appassionati di corse rally. Kylotonn ha adottato il motto squadra che vince non si cambia e quindi ci regala un gioco di corse in cui il paesaggio vale il prezzo del biglietto. Ottimo il ritorno dei rally storici all’interno del [&hellip"
keywords: ""
date: 2021-09-14T00:00:00.000+01:00
author: "Game Master"
cover: "/assets/uploads/import.rubriche/wrc1-640x360.jpg"
pagination:
  enabled: true

---

La saga di WRC come ogni anno ci regala un nuovo titolo per tutti gli appassionati di corse rally.

Kylotonn ha adottato il motto squadra che vince non si cambia e quindi ci regala un gioco di corse in cui il paesaggio vale il prezzo del biglietto.

Ottimo il ritorno dei rally storici all’interno del menù di gioco e tanti eventi speciali proprio con mezzi e tracciati dell’epoca. Tutto questo è un pacchetto legato al cinquantesimo anniversario del gioco che è un’ottima trovata quasi come un DLC giù incluso nel gioco principale.

Ritorna anche l’hub principale in cui gestire tutte le attività principali e gestire i crediti che vinceremo in base ai risultati ottenuti negli eventi a calendario. In pista si notano immediatamente dei netti miglioramenti a livello di fisica e del comportamento del mezzo che soprattutto nelle cilindrate più elevate sembra essere più pesante e legato a manovre realistiche. Tutto questo si riverbera naturalmente anche a livello del sistema di guida.

Il comparto grafico è eccellente come sempre, soprattutto a livello di paesaggi che vi scorreranno davanti agli occhi durante le varie gare. Il comparto multiplayer ricalca quanto visto nella passata edizione con lobby create ad hoc in base alle preferenze dei vari piloti virtuali. Il single player è rimasto pressoché immutato con una progressione dai campionati minori fino ai vertici dello sport.

Un more of the same per un titolo che tutti gli appassionati conoscono e apprezzano da tempo e certamente non rimarranno delusi neppure da questa incarnazione. Un peccato che la licenza in questione finirà nelle mani di Codemasters a partire dall’anno prossimo dopo tutti questi ottimi risultati raggiunti però i francesi potranno dedicarsi certamente a Test Drive.

**Voto: 7.5**
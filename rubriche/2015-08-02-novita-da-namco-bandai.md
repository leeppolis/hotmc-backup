---
layout: rubriche
category: Rubriche
banner: "/assets/uploads/import.rubriche/namco.jpg"
title: "Novità da Namco Bandai"
excerpt: "  La calda estate prosegue e Namco Bandai ci offre titoli di qualità per allietarla. In questo caso parliamo del nuovo capitolo puntualissimo della Formula 1 targato 2015 così come Godzilla e tutto il suo carico di distruzione. Vediamo di cosa si tratta nel dettaglio. F1 2015 Codemasters è già giunta al settimo anno della [&hellip"
quote: ""
description: "  La calda estate prosegue e Namco Bandai ci offre titoli di qualità per allietarla. In questo caso parliamo del nuovo capitolo puntualissimo della Formula 1 targato 2015 così come Godzilla e tutto il suo carico di distruzione. Vediamo di cosa si tratta nel dettaglio. F1 2015 Codemasters è già giunta al settimo anno della [&hellip"
keywords: ""
date: 2015-08-02T00:00:00.000+01:00
author: "Game Master"
cover: "/assets/uploads/import.rubriche/namco.jpg"
pagination:
  enabled: true

---

[](https://hotmc.com/wp-content/uploads/2015/08/namco.jpg)

**La calda estate prosegue e Namco Bandai ci offre titoli di qualità per allietarla. In questo caso parliamo del nuovo capitolo puntualissimo della Formula 1 targato 2015 così come Godzilla e tutto il suo carico di distruzione. Vediamo di cosa si tratta nel dettaglio.**

**F1 2015**

**[](https://hotmc.com/wp-content/uploads/2015/08/f1.jpg)**

Codemasters è già giunta al settimo anno della sua licenza legata al mondo delle formula uno. Un capitolo importante che per la prima volta inoltre approda sulle console di nuova generazione.

Cominciamo subito con il dire che quest’anno la modalità carriera è stata tagliata. Sono state eliminate anche Controtempo e Scenario. È stata però introdotta la Stagione Pro, ovvero il campionato del mondo senza alcun tipo di aiuto e potremo perfino competere in due stagioni differenti, ossia quel 2014 e quella attuale con tutte le differenze dovute.

Quest’anno inoltre è stato reintrodotto il Gran Premio del Messico sostituito da quello tedesco. La stagione è stata resa parecchio televisiva grazie a tutte le cutscene che coinvolgeranno i vari piloti nel pre e nel post gara.

Ottimo anche il commento tecnico è ottimo, con parecchi aneddoti sulla storia della Formula 1\. Potremo comunque sempre partecipare alla Corsa Veloce o fare il tempo migliore con la Prova a Tempo.

[](https://hotmc.com/wp-content/uploads/2015/08/f2.jpg)

Su pista il gioco risente dei cambi di regolamento, soprattutto per quanto concerne il cambio dei motori. Infatti il modello di guida cambierà radicalmente e avrete la possibilità di testarlo su strada. L’Eco Engine inoltre risulta più funzionale che mai in questo caso.

Potremo per la nostra monoposto scegliere uno dei cinque preset disponibili oppure potremo personalizzarla in ogni minimo dettaglio. Come sempre potremo settare vari parametri per il modello di guida per facilitare o meno la nostra esperienza al volante. Migliorati anche i danni perfino a livello sonoro. Succederà infatti che rotto un alettone potremo sentire il sibilo dell’aria.

La grafica è eccellente e sono stati migliorati nettamente i modelli. Fiore all’occhiello è rappresentato dal meteo dinamico.

Un vero e proprio balzo in avanti, soprattutto dal punto di vista tecnologico. Gli appassionati certamente gradiranno.

Voto: 8

**GODZILLA**

[](https://hotmc.com/wp-content/uploads/2015/08/godzilla.jpg)

Godzilla è forse il lucertolone più famoso del mondo fin dalla sua prima apparizione sul grande schermo datata 1954\. Il gioco in questione è uscito l’anno passato in Giappone per Playstation 3 e Playstation 4 e ora è arrivato anche da noi.

La storia è parecchio semplice ovvero abbiamo Godzilla che svegliato dal suo sonno intenzionato a impadronirsi di tutta l’energia del mondo. Il nostro scopo sarà quindi quello di girovagare per tutto il Giappone e distruggere tutti i generatori di energia facendo piazza pulita di tutto. Il problema è che ogni tanto comparirà qualche altro mostro gigantesco che tenterà di ostacolarsi.

Nella modalità Dio della Distruzione vestiremo i panni di Godzilla appunto, selezionando i vari scenari da distruggere e procedendo quindi con uno schema ad albero. Ci muoveremo con la levetta sinistra e utilizzando i tasti L1 e R1 ci sposteremo lateralmente di conseguenza. Quando poi la barra verrà caricata al massimo potremo anche sprigionare il raggio laser.

[](https://hotmc.com/wp-content/uploads/2015/08/godzilla.png)

Una volta sconfitti i mostri avversari potremo perfino utilizzarli come personaggi giocanti. Potremo quindi difendere l’umanità contro Godzilla oppure causare ulteriore danni nella modalità Invasione.

Potremo anche usufruire dell’Evoluzione per potenziare i nostri personaggi così come affrontare una sorta di survival dove dovremo sconfiggere altri sei mostri giganti. In Enciclopedia avremo tutte le informazioni sul film di Godzilla e su tutti i suoi personaggi ed è presente anche la modalità online per sfidare i vostri amici in sfide volte alla distruzione.

Dal punto di vista tecnico il gioco impressiona soprattutto per i modelli dei personaggi. Buone anche le musiche e gli effetti sonori.

Il titolo definitivo dedicato a Godzilla con un roster di personaggi ricchissimo. Da provare.

Voto: 7
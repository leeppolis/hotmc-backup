---
layout: rubriche
category: Rubriche
banner: "/assets/uploads/import.rubriche/tony1-640x360.jpg"
title: "Tony Hawk Pro Skater 1+2"
excerpt: "Uno dei videogiochi su licenza più belli e divertenti di sempre è tornato sui nostri schermi dopo quasi venti anni dalla prima uscita e possiamo subito dire che il tempo non sembra essere passato quasi per niente. Stiamo parlando del gioco dedicato alla skateboarding firmato Tony Hawk, uno dei campioni dello sport più forti di [&hellip"
quote: ""
description: "Uno dei videogiochi su licenza più belli e divertenti di sempre è tornato sui nostri schermi dopo quasi venti anni dalla prima uscita e possiamo subito dire che il tempo non sembra essere passato quasi per niente. Stiamo parlando del gioco dedicato alla skateboarding firmato Tony Hawk, uno dei campioni dello sport più forti di [&hellip"
keywords: ""
date: 2020-09-29T00:00:00.000+01:00
author: "Game Master"
cover: "/assets/uploads/import.rubriche/tony1-640x360.jpg"
pagination:
  enabled: true

---

Uno dei videogiochi su licenza più belli e divertenti di sempre è tornato sui nostri schermi dopo quasi venti anni dalla prima uscita e possiamo subito dire che il tempo non sembra essere passato quasi per niente. Stiamo parlando del gioco dedicato alla skateboarding firmato Tony Hawk, uno dei campioni dello sport più forti di sempre.

Il gioco ritorna sottoforma di collection che include al suo interno il primo e il secondo capitolo. Due giochi firmati Neversoft che fecero la storia agli inizi del Duemila su Playstation con una eccezionale colonna sonora a base di punk rock.

Il gameplay era infarcito di combo e di trick degne di un picchia duro e di un grinding per collezionare tutti gli abiti firmati dai brand del settore così come i miglioramenti per la nostra tavola. Un gioco che fece scoprire il mondo dello skateboard professionale ai più e che ebbe un successo clamoroso.

Activision sta inanellando un successo dopo l’altro con questi remake come Spyro e Crash, prendendo un gioco dalla formula vincente e che è invecchiato molto bene donandogli così un restyling grafico importante in modo da renderlo appetibile anche alle nuove generazioni di videogiocatori.

Ha preso il controllo di questo remake Vicarious Visions che ha rispettato la formula originale del titolo e la ha resa ancora più divertente e adatta sia ai novizi che ai giocatori della vecchia guardia.

Potremo giocare liberamente le campagne di entrambi i titoli e magari utilizzare poi i campioni sbloccati con le proprie peculiarità nell’uno o nell’altro titolo. Tutto quello che sbloccheremo anche a livello di miglioramenti attraverso i trick potrà essere utilizzato nell’uno o nell’altro titolo a livello di campagna e oltre ai campioni del passato sono stati introdotti anche tanti nuovi atleti che stanno facendo la storia dello sport.

Potremo anche sfruttare un ottimo editor per ricreare in tutto e per tutto il nostro skater e poi cimentarci in sfide singole in modo da primeggiare sugli altri avversari umani. Potremo anche creare il nostro skate park come più preferiamo sempre e poi magari testarlo nella modalità Ranked che è una sorta di allenamento per provare a chiudere i trick più spericolati. Presente naturalmente anche una modalità multiplayer per giocare in locale con qualche amico o online con giocatori provenienti da tutto il mondo.

Il gameplay è quello divertentissimo di un tempo con la possibilità di gesture ogni aspetto della cavalcata sulla tavola, compreso il grab, il grinding e l’equilibrio a terra e in volo. In questo modo chiuderemo varie combo e al contempo supereremo gli obiettivi proposti per ciascun park. Potremo anche sbloccare specifici trick per personaggio e assegnarlo al nostro così come creare stringhe di comando per facilitarci il compito. Mano a mano che chiuderemo trick sempre più complessi potremo anche riempire la barra special che naturalmente ci permetterà di compiere vere e proprie acrobazie che ci daranno un sacco di punti.

Comparto tecnico eccellente con una grafica nuova di zecca senza incertezze e un’ottima colonna sonora che raccoglie il meglio degli ultimi 20 anni di punk, rap e industrial. Ottima aggiunta la localizzazione in italiano sia nel doppiaggio che nelle parti scritte.

Un titolo grandioso che torna dal passato e che permette di farsi conoscere proprio da tutti.

**Voto: 9**
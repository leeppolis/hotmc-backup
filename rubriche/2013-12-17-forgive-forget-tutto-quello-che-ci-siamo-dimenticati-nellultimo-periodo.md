---
layout: rubriche
category: Rubriche
banner: "/assets/uploads/import.rubriche/forgive_and_forget_480x500_scaled_cropp.jpg"
title: "Forgive & Forget: tutto quello che ci siamo dimenticati nell’ultimo periodo"
excerpt: "Come molti di voi sapranno, a differenza della stragrande maggioranza dei siti hip hop italiani Hotmc è gestito e aggiornato da un gruppo di persone che si contano sulle dita di una mano (anzi, durante buona parte dell’anno si contano sulle dita di un dito, a dire il vero), che dedicano il loro tempo libero [&hellip"
quote: ""
description: "Come molti di voi sapranno, a differenza della stragrande maggioranza dei siti hip hop italiani Hotmc è gestito e aggiornato da un gruppo di persone che si contano sulle dita di una mano (anzi, durante buona parte dell’anno si contano sulle dita di un dito, a dire il vero), che dedicano il loro tempo libero [&hellip"
keywords: ""
date: 2013-12-17T00:00:00.000+01:00
author: "Marta Blumi Tripodi"
cover: "/assets/uploads/import.rubriche/forgive_and_forget_480x500_scaled_cropp.jpg"
pagination:
  enabled: true

---

[](https://hotmc.com/forgive-forget-tutto-quello-che-ci-siamo-dimenticati-nellultimo-periodo/forgive%5Fand%5Fforget%5F480x500%5Fscaled%5Fcropp/)

Come molti di voi sapranno, a differenza della stragrande maggioranza dei siti hip hop italiani Hotmc è gestito e aggiornato da un gruppo di persone che si contano sulle dita di una mano (anzi, durante buona parte dell’anno si contano sulle dita di un dito, a dire il vero), che dedicano il loro tempo libero a questa nobile causa. Ragion per cui spesso capita che, in periodi particolarmente frenetici, non si riesca a star dietro a tutte le uscite e ci perdiamo per strada delle news interessanti. Così abbiamo deciso di creare la rubrica Forgive & Forget per rimediare in parte alle dimenticanze e chiedere a tutti gli interessati di perdonarci se ogni tanto sembriamo cascare dal pero dinnanzi a notizie che tutti gli altri siti hanno già riportato. Ecco a voi la lista delle nostre recenti lacune:

Il nuovo singolo di Jangy Leeon, quarto estratto dall’album _Lionel collection_, si intitola _Classic_ ed è fuori da quasi un mese. Questo è il video. Produzione di Res Nullius (Crazeology)  

Il nuovo video di Lanz Khan, _L’ombra della sfinge_, è uscito il 28 novembre ed è prodotto da Welsh. E’ estratto dall’album I kill you.  

Lapo Raggiro, rapper toscano molto apprezzato dalle sue parti, è fuori dal 30 novembre con un album dal titolo _L’altro universo_. Il primo estratto è questo _Interspazio_, in cui Lapo oltre a fare il rap ha prodotto anche il beat.  

Il nuovo video dei Fratelli Quintale è uscito due settimane fa, si intitola _Invidia_ ed è estratto dall’uscita discografica All you can eat + one hundred, co-prodotta da Undamento e Carosello Records. Prodotto da Ros, regia di Federico Fred Cangianiello.  

Il nuovo video dei Fuossera è uscito 10 giorni fa, si intitola Mani in alto ed è una celebrazione dei 15 anni di attività di uno dei gruppi rap più rappresentativi di Napoli. Scritto e diretto da Giuseppe Di Vaio.  

L’11 dicembre è stato pubblicato anche _Countryman_, l’ultimo video degli Smania Uagliuns, concepito apposta per chi lavora in ufficio e ha bisogno di una pausa un po’ più lunga del solito. Psichedelico come al solito, ha la regia di Marco Pirrello.  

Venerdì scorso è uscito finalmente anche l’atteso video di Salmo insieme ai Dope D.O.D., Blood shake, diretto dagli italianissimi Nicolò Celaia e Antonio Usbergo.  

Il nuovo brano di Kento è uscito due giorni fa, si intitola _Mp38_, ha il featuring dei Voodoo Brothers e di Ensi e anticipa l’album Radici in uscita il 7 febbraio per Relief Records. Regia di Marco Modafferi.  

Infine è uscito oggi _Meglio che lo sai_, la collaborazione tra la rapper romana Rei e il mostro sacro Ice One. Rei sarà la nostra prossima ospite per lo speciale Fly Girls, perciò restate sintonizzati per saperne di più su di lei.  

Naturalmente quest’elenco non è affatto esaustivo: sicuramente ci saremo dimenticati qualcos’altro. Per segnalarcelo, come al solito vi ricordiamo che il metodo più rapido è [**Facebook**](https://www.facebook.com/hotmcmag "https://www.facebook.com/hotmcmag"). Grazie ad artisti e lettori per l’infinita pazienza con cui tollerate le nostre amnesie, e alla prossima puntata!
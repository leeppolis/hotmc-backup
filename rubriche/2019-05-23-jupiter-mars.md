---
layout: rubriche
category: Rubriche
banner: "/assets/uploads/import.rubriche/jupiter_and_mars1.png"
title: "Jupiter & Mars"
excerpt: "Jupiter & Mars ci fa immergere letteralmente in un mondo affascinante in cui viene narrato come il livello del mare si sia innalzato a un livello tale che la razza umana ha necessariamente dovuto abbandonare la Terra. Impersoneremo due delfini e potremo quindi esplorare questo mondo sommerso tanto magico quanto misterioso anche grazie al poderoso [&hellip"
quote: ""
description: "Jupiter & Mars ci fa immergere letteralmente in un mondo affascinante in cui viene narrato come il livello del mare si sia innalzato a un livello tale che la razza umana ha necessariamente dovuto abbandonare la Terra. Impersoneremo due delfini e potremo quindi esplorare questo mondo sommerso tanto magico quanto misterioso anche grazie al poderoso [&hellip"
keywords: ""
date: 2019-05-23T00:00:00.000+01:00
author: "Game Master"
cover: "/assets/uploads/import.rubriche/jupiter_and_mars1.png"
pagination:
  enabled: true

---

Jupiter & Mars ci fa immergere letteralmente in un mondo affascinante in cui viene narrato come il livello del mare si sia innalzato a un livello tale che la razza umana ha necessariamente dovuto abbandonare la Terra.

Impersoneremo due delfini e potremo quindi esplorare questo mondo sommerso tanto magico quanto misterioso anche grazie al poderoso supporto della realtà virtuale.

Cominceremo certamente con l’impratichirci con il sistema dei comandi e quindi impersonando Jupiter potremo nuotare assieme a Mars in queste vastità marine dai colori accessi e psichedelici.

Il tutto realizzato magistralmente grazie al contributo di James Mielke che è anche il direttore creativo del titolo.  
I livelli saranno sempre diversi e per progredire dovremo risolvere delle serie di enigmi ambientati nelle città più famose che oramai si trovano in stato di totale abbandono. Tutte le città sono perfettamente riconoscibili e una volta portate a termine le attività che ci verranno richieste potremo passare a quella successiva.

C’è sempre una missione principale da completare naturalmente e tanti bonus da dover raccogliere celati da ostriche o crostacei di vario tipo.

Quando riusciremo a portare a termine tutte queste sottomissioni e quindi arrivare al 100% il divertimento potrà proseguire grazie a nuove modalità aggiuntive che andranno a sbloccarsi.

Dovremo affrontare anche delle fasi stealth in cui dovremo disattivare dei dispositivi che furono piazzati dall’uomo e risulteranno mortali. Per il resto dovremo esplorare tantissimo i suggestivi scenari che ci si pareranno di fronte e in cui potrebbe essere facile perdersi per via della mancanza di punti di riferimento.

Il gioco quindi ha una trama che sottende alla sensibilizzazione dei cambiamenti climatici del mondo che potrebbero portare presto a una catastrofe senza precedenti, come quella descritta ampiamente nel gioco. Anche l’inquinamento è preso in considerazione dato che spesso assisteremo ad esempio a esseri viventi come le tartarughe marine, impigliarsi in oggetti di plastica in mare.

Il tutto poi supportato in maniera reale dato che una parte degli introiti andranno in beneficenza per tutelare gli ambienti marini del mondo.

Il tutto poi se giocato con il visore VR assume tutt’altra connotazione. Ottimo il sistema di controllo in cui avremo sempre il delfino Mars a farci da battistrada.

Più che un videogioco vero e proprio una incantevole e piacevole esperienza multisensoriale.

**Voto: 7.5**
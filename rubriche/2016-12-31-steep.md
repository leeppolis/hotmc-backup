---
layout: rubriche
category: Rubriche
banner: "/assets/uploads/import.rubriche/st-640x640.jpg"
title: "Steep"
excerpt: "Steep è un ambizioso progetto di Ubisoft che si presenta come un vero e proprio open world legato al mondo degli sport estremi invernali. Un progetto ambizioso annunciato all’ultimo E3 dove la libertà di gioco per il giocatore è totale. Avremo una vasta scelta di attività da praticare tra cui sci, snowboard, tuta alare e [&hellip"
quote: ""
description: "Steep è un ambizioso progetto di Ubisoft che si presenta come un vero e proprio open world legato al mondo degli sport estremi invernali. Un progetto ambizioso annunciato all’ultimo E3 dove la libertà di gioco per il giocatore è totale. Avremo una vasta scelta di attività da praticare tra cui sci, snowboard, tuta alare e [&hellip"
keywords: ""
date: 2016-12-31T00:00:00.000+01:00
author: "Game Master"
cover: "/assets/uploads/import.rubriche/st-640x640.jpg"
pagination:
  enabled: true

---

  
Steep è un ambizioso progetto di Ubisoft che si presenta come un vero e proprio open world legato al mondo degli sport estremi invernali.  
Un progetto ambizioso annunciato all’ultimo E3 dove la libertà di gioco per il giocatore è totale.  
Avremo una vasta scelta di attività da praticare tra cui sci, snowboard, tuta alare e parapendio. Ogni sport ha naturalmente caratteristiche e un grado difficoltà differenti e che quindi necessità qualche ora di pratica per essere padroneggiato alla grande.  
Il mondo di gioco è basato principalmente su veri e propri classici della montagna come le Alpi, nel loro intero arco dalla Francia all’Austria, fino alle distese deserte dell’Alaska.  
Il nostro scopo sarà quello di esplorare in lungo e in largo queste lande ghiacciate e con il binocolo scegliere le piste migliori per le proprie peripezie.  
Trovato un buon punto potremo premere un tasto di scelta rapida e raggiungere la vetta in modo da iniziare subito la discesa nel modo selezionato senza doverci sorbire una lunga scalata. Questo facilita il gameplay, azzerando quindi tempi morti e caricamenti inutili.  
Il gioco comincia comunque con un tutorial molto esaustivo che ci regalerà un assaggio di tutte le attività. Inizieremo con la tuta alare dove dopo una prima discesa guidata dovremo scegliere un nuovo punto di lancio e provare un nuovo volo senza nessun tipo di assistenza.  
Proveremo poi lo sci e successivamente saremo liberi di provare tutto ciò che ci aggrada, scalando ad esempio una vetta e poi provando lo snowboard in fuori pista oppure una planata in parapendio per goderci il panorama montano.  
Il tutto ribadiamo nella massima libertà, dato che non esistono missioni né una serie di eventi prestabiliti quindi si potrà eseguire tutto quando e come più ci piace.  
  
Come è evidente il fulcro di tutta l’esperienza di gioco è basata sulle peripezie e i trick che potremo compiere sulla neve nelle nostre discese. In questo modo scopriremo delle nuove vette e zone della mappa e così incontrare nuovi giocatori reali con cui cimentarci in sfide a punti o di abilità. Saranno disponibili anche sfide a tempo o a ostacoli in cui non dovremo toccare in nessun modo toccare gli ostacoli.  
Potremo successivamente anche creare i nostri eventi e poi invitare gli altri giocatori.  
I sistemi di controllo variano per i trick e le discese e quindi dovremo padroneggiarli al meglio per avere risultati decenti in pista.  
I tasti da utilizzare sono limitati e in base alle nostre evoluzioni e agli atterraggi guadagneremo punti G per vincere le sfide con gli altri giocatori.  
Per gli sport in volo dovremo badare alla quota e a non schiantarci nelle traiettorie sulle varie rocce e spuntoni che troveremo sul percorso. In questo caso le correnti d’aria avranno un’importanza fondamentale.  
Mano a mano che procederemo sbloccheremo nuove location sempre più difficili e crediti che ci serviranno per personalizzare il nostro personaggio.  
Il divertimento massimo lo dà comunque la componente online con cui potremo organizzare eventi social per scalare le classifiche contro gli altri team di giocatori.  
Dal punto di vista tecnico il gioco è realmente impressionante e la fedeltà delle montagne rappresentate è massima.  
Ottimo anche il comparto sonoro che riproduce fedelmente tutti i rumori degli sport sulla neve e della solitudine delle vette innevate,  
Un ottimo titolo che rappresenta un ottimo compromesso tra arcade e simulazione. Un esempio unico da provare assolutamente.

Voto: 8.5
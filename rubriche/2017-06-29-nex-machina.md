---
layout: rubriche
category: Rubriche
banner: "/assets/uploads/import.rubriche/nex.jpg"
title: "Nex Machina"
excerpt: "Nex Machina è un twin stick shooter vecchia scuola targato Housemarque. Un autentico trionfo arcade di adrenalina, suoni e colori psichedelici a schermo. Un gioco senza troppo ragionamento che regala frenetici momenti di puro divertimento e che provato per la prima volta rischia realmente di dare assuefazione. Dovremo infatti tentare ogni volta di migliorare l’high [&hellip"
quote: ""
description: "Nex Machina è un twin stick shooter vecchia scuola targato Housemarque. Un autentico trionfo arcade di adrenalina, suoni e colori psichedelici a schermo. Un gioco senza troppo ragionamento che regala frenetici momenti di puro divertimento e che provato per la prima volta rischia realmente di dare assuefazione. Dovremo infatti tentare ogni volta di migliorare l’high [&hellip"
keywords: ""
date: 2017-06-29T00:00:00.000+01:00
author: "Game Master"
cover: "/assets/uploads/import.rubriche/nex.jpg"
pagination:
  enabled: true

---

Nex Machina è un twin stick shooter vecchia scuola targato Housemarque. Un autentico trionfo arcade di adrenalina, suoni e colori psichedelici a schermo.

Un gioco senza troppo ragionamento che regala frenetici momenti di puro divertimento e che provato per la prima volta rischia realmente di dare assuefazione. Dovremo infatti tentare ogni volta di migliorare l’high score , senza commettere gli errori passati.

Il gioco ha come setting un futuro distopico in cui le macchine hanno preso il sopravvento e gli esseri umani sono stati massacrati o al servizio delle intelligenze artificiali. Noi impersoneremo un soldato armato di fucili al plasma che decide di liberare dalle macchine tutti gli umani superstiti. Per fare questo dovrà superare sei livelli differenti.

Il gameplay è basato sul sistema del twin stick shooter e quindi con uno stick muoveremo il personaggio mentre con l’altro direzioneremo la mira del nostro fuoco d’assalto. I tasti dorsali servono invece per attivare uno scatto per diventare invulnerabili oppure dall’altra parte il fuoco secondario. Sono presenti anche dei power up nei vari livelli che ci porteranno ad esempio ad aumentare lo scatto, guadagnare degli scudi per difenderci dai nemici oppure ancora aumentare la gittata e la potenza di fuoco. L’arma secondaria può essere di vario genere, dal corpo a corpo fino a bombe e lanciamissili potentissimi.

Il gioco è piuttosto impegnativo soprattutto nel caso dei sei boss finali alla fine di ogni livello. Questo perché i loro attacchi sono molto vari e ben caratterizzati. Ci sono momenti in cui il fuoco nemico a schermo sarà ovunque e quindi sarà molto difficile schivare i colpi. I mondi sono sei come detto, ognuno composto da vari mini livelli in cui le unità varieranno e i superstiti si trovanno nelle posizioni più disparate.

Dal punto di vista tecnico il gioco è un vero e proprio shock di colori e luci con una colonna sonora techno martellante in ogni fase del gameplay. Le inquadrature e i passaggi poi sono velocissimi nel caso si passi da una mappa all’altra. Per quanto concerne la longevità invece saremo spinti a giocare più e più volte a questo titolo non solo per il migliorare del proprio punteggio ma anche al ritrovamento di tutti i superstiti nascosti. La campagna comunque vi terrà impegnati anche solo se si gioca al superamento totale dei livelli. Potremo comunque scegliere vari livelli di difficoltà quindi ogni giocatore potrà trovare il suo grado di sfida.

Potremo anche cimentarci nella modalità Arena, in cui dei modificatori varieranno l’azione di gioco e qindi dovremo tentare anche in questo caso di raggiungere il massimo punteggio. Da non dimenticare anche il multiplayer cooperativo in locale.

Un titolo vecchia scuola frenetico e divertente dotato di un comparto tecnico veramente eccezionale.

**Voto: 9**
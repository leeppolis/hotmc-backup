---
layout: rubriche
category: Rubriche
banner: "/assets/uploads/import.rubriche/kiss.jpg"
title: "Speciale Kiss Ltd"
excerpt: "Una nuova serie di titoli Kiss hanno invaso i nostri pc e noi siamo qui a rendervene conto. NEBULA ONLINE Nebula Online, prima di tutto, è ancora in fase di early access quindi tutto quello che vediamo è ancora suscettibile di grande miglioramento. Il titolo ha infatti ricevuto un massiccio upgrade nel corso del 2016 [&hellip"
quote: ""
description: "Una nuova serie di titoli Kiss hanno invaso i nostri pc e noi siamo qui a rendervene conto. NEBULA ONLINE Nebula Online, prima di tutto, è ancora in fase di early access quindi tutto quello che vediamo è ancora suscettibile di grande miglioramento. Il titolo ha infatti ricevuto un massiccio upgrade nel corso del 2016 [&hellip"
keywords: ""
date: 2016-11-27T00:00:00.000+01:00
author: "Game Master"
cover: "/assets/uploads/import.rubriche/kiss.jpg"
pagination:
  enabled: true

---

  
**Una nuova serie di titoli Kiss hanno invaso i nostri pc e noi siamo qui a rendervene conto.**

 **NEBULA ONLINE**

Nebula Online, prima di tutto, è ancora in fase di early access quindi tutto quello che vediamo è ancora suscettibile di grande miglioramento.

Il titolo ha infatti ricevuto un massiccio upgrade nel corso del 2016 che ha corretto moltissimi glitch e ha provveduto con patches che hanno migliorato sia grafica che gameplay.

Il gioco appartiene al genere dei f2p mmporg ad ambientazione spaziale. Il gioco come altri del suo genere fa largo uso del point and click e del tastierino numerico per attivare le varie skills. I controlli rispondono bene, soprattutto nel caso di azioni multiple e ad esempio nelle fasi di teletrasporto.

Nel lato sinistro dello schermo avremo a disposizione tutti i nostri comandi ma al centro sarà presente anche una barra per le opzioni addizionali.

Cominciando il gioco potremo scegliere tra tre razze ovvero gli umani, gli alieni Borguzands e i cibernetici Kriptizinds. Ognuno è caratterizzato dai propri design, immagini, sculture e astronavi caratteristiche.

Potremo soffermarci sul tutorial fin dall’inizio in modo da poter comprendere le meccaniche in maniera intelligente.

Nel gioco le quest sono chiamate contratti. Potremo raggiungere la centrale e aprire il log e scegliere ad esempio tra missioni di trasporti, ricerca e distruzione, scouting e così via. In seguito potremo ricevere la ricompensa.

Le missioni sono molto varie e quindi non vi annoierete mai giocando a questo titolo.  
La mappa stellare inoltre è realmente gigantesca. Ci sono all’incirca quindici pianeti differenti per razza e in ogni settore ci saranno vari settori da poter scegliere e visitare in modo da poter incrementare le proprie finanze con le varie missioni.

Potremo naturalmente costruire le proprie stazioni spaziali della razza di appartenenza per aumentare l’influenza di conquista e quindi poi organizzare delle PVP per conquistare ancora di più i vari settori.

Grande spazio è stato dato alla personalizzazione della propria flotta, badando sia al reparto difensivo che a quello d’attacco. Potremo anche sviluppare le nostre aabbilità commerciali scambiando quindi pezzi o schemi per la nostra astronave.

Buono anche il sistema di combattimento. Comparto tecnico nella norma, soprattutto per questo tipo di titolo.

Altissimo potenziale.

Voto: 8

**Chimpact 1 Chuck’s Adventure**

Questo platform molto interessante vede come protagonista il simpatico Chuck, uno scimmiotto molto agile che è alla costante ricerca delle sue banane.

I personaggi pieni di simpatia comunque non mancheranno e nella giungla il nostro compito principale sarà quello appunto di raccogliere tutti i collezionabili possibili.

Le banane ci saranno utili anche per aumentare le abilità di Chuck e quindi progredire nei vari livelli proprio grazie alle nuove abilità conquistate sul campo.

Il gameplay è molto semplice quasi da app su cellulare dato che i controlli sono praticamente tutti one touch.

I mondi a disposizione sono quattro, ognuno con dodici livelli differenti.

Le modalità di gioco comunque sono due ossia la Gem Quest e la Totem Trail, in cui la prima è volta al 100% ai collezionabili mentre la seconda è più una modalità storia.  
I medaglioni da collezionare in totale sono 240 mentre le differenti abilità sono ben otto.

I personaggi da poter sbloccare nel corso del gioco sono tre differenti.

Il gioco ha uno stile molto cartoonoso quindi è adatto anche per i giocatori più giovani.

Un platform molto divertente e senza troppe pretese che per tutti i nostalgici ricorderà le atmosfere del vecchio Donkey Kong su Super Nintendo.

Voto: 7

**METAL TALES FURY OF THE GUITAR GODS**

Se il vostro sogno è sempre stato quello di salvare il mondo con la vostra chitarra questo potrebbe essere il gioco per voi.

Il gioco è un 3d rogue-like shooter che mischia adrenalina e musica metal.

Il gioco è stato sviluppato dallo studio spagnolo Nuberu Games assieme a Kiss Ltd.

La vostra chitarra diventerà la vostra rapidissima arma contro le forze del male e i metalheads adoreranno questo videogame per via della cura profusa dagli sviluppatori.

Il giocatore infatti si ritroverà ad attraversare diversi mondi legati alla musica metal e ai suoi vari sottogeneri. Ogni boss infatti rappresenterà un genere diverso come il black metal, il math metal, il nordic metal, il power metal e così via.

I livelli hanno vari percorsi e quindi spetterà a noi decidere quale sentiero percorrere per arrivare alla fine.

Raccogliendo i collezionabili potremo sviluppare nuovi poteri. I livelli sono generati in maniera automatica e procedurale e questo significa che non avremo mai due volte lo stesso livello.

Il fiore all’occhiello della produzione è la colonna sonora con tracce licenziate di celebri band come Striker, Despite, Persefone o ancora A Breach of Silence.

Gli ambienti che ci ritroveremo ad affrontare sono Metal Den, Metal Festival e Hell e avremo a disposizione vari personaggi giocabili e dovremo sempre dare una mano ai nostri compagni di band in difficoltà.

Voto: 8
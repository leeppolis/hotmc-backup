---
layout: rubriche
category: Rubriche
banner: "/assets/uploads/import.rubriche/alba1-640x360.jpg"
title: "Alba: A Wildlife Adventure"
excerpt: "Un gioco molto affascinante e carino questo che ci porterà in scenari mediterranei per salvare la natura di luoghi ancora incontaminati. Il titolo è ad opera dei responsabili di Monument Valkley e quindi hanno già provato il loro valore in passato con quest’ottima produzione. I ragazzi di Ustwo ci hanno regalato una storia in cui [&hellip"
quote: ""
description: "Un gioco molto affascinante e carino questo che ci porterà in scenari mediterranei per salvare la natura di luoghi ancora incontaminati. Il titolo è ad opera dei responsabili di Monument Valkley e quindi hanno già provato il loro valore in passato con quest’ottima produzione. I ragazzi di Ustwo ci hanno regalato una storia in cui [&hellip"
keywords: ""
date: 2020-12-29T00:00:00.000+01:00
author: "Game Master"
cover: "/assets/uploads/import.rubriche/alba1-640x360.jpg"
pagination:
  enabled: true

---

Un gioco molto affascinante e carino questo che ci porterà in scenari mediterranei per salvare la natura di luoghi ancora incontaminati.

Il titolo è ad opera dei responsabili di Monument Valkley e quindi hanno già provato il loro valore in passato con quest’ottima produzione.

I ragazzi di Ustwo ci hanno regalato una storia in cui una ragazzina torna in vacanza durante l’estate in una isola spagnola dove spesso si recava con i nonni in villeggiatura da bambina. Qui scopre però che la bellissima riserva naturale può essere minacciata per sempre dalla costruzione di un hotel super lusso. La ragazzina decide quindi di mettersi in gioco e tentare di fermare il progetto distruttivo della mega corporazione in questione.

Con la sua amica d’infanzia Ines decide quindi di fondare un’associazione e raccogliere almeno 50 firme per fermare il progetto anche se in una settimana non è certo un compito facile. Una storia ecologica quindi ma anche di speranza per tutti coloro che vogliono sognare un mondo migliore.

Dovremo quindi svolgere tutta una serie di compiti che vanno dalla sistemazione di strutture in legno, fino al salvataggio di animali, passando per la pulizia delle aree con più immondizia. In questo modo potremo coinvolgere sempre più persone verso la nostra giusta causa.

Una favola bella e adatta ai più piccoli ma con un gameplay che comunque prevede un buon grado di sfida anche per i più adulti. Una simulazione estiva a contatto con la natura insomma che sicuramente piacerà sia a grandi che piccini.

Il nostro compito sarà quindi mostrare agli abitanti dell’isola che il profitto non è l’unica meta da raggiungere e quindi potremo farlo mostrando le bellezze della natura. Mostrando le bellezze della fauna e della flora potremo raccogliere sempre più firme e quindi convincere gli abitanti a stare dalla nostra parte.

Mano a mano che compiremo queste azioni verremo ricompensati con delle nuove firme e il gameplay si basa sul toccare punti dello schermo interessati dopo avere esplorato tutta l’isola. Dovremo anche scovare gli animali più rari in modo da fotografarli e quindi riempire l’album della fauna dell’isola. Ottima la grafica cartoonosa ma soprattutto il comparto sonoro che riproduce alla perfezione la macchia mediterranea.

Un’avventura di grande spirito e significato.

**Voto: 8.5**
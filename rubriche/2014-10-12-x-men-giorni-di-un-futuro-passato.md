---
layout: rubriche
category: Rubriche
banner: "/assets/uploads/import.rubriche/xmen.jpg"
title: "X Men Giorni di un Futuro Passato"
excerpt: "Gli X Men sono tornati nella loro formazione più efficace e potente ma le minacce alla loro sopravvivenza sono parecchie e provengono sia dal presente che dal passato. Sì perché in questo nuovo capitolo della saga dedicata ai super eroi Marvel, gli X Men della trilogia originale si alleeranno con loro stessi quando erano giovani [&hellip"
quote: ""
description: "Gli X Men sono tornati nella loro formazione più efficace e potente ma le minacce alla loro sopravvivenza sono parecchie e provengono sia dal presente che dal passato. Sì perché in questo nuovo capitolo della saga dedicata ai super eroi Marvel, gli X Men della trilogia originale si alleeranno con loro stessi quando erano giovani [&hellip"
keywords: ""
date: 2014-10-12T00:00:00.000+01:00
author: "Game Master"
cover: "/assets/uploads/import.rubriche/xmen.jpg"
pagination:
  enabled: true

---

[](https://hotmc.com/wp-content/uploads/2014/10/xmen.jpg)  
Gli X Men sono tornati nella loro formazione più efficace e potente ma le minacce alla loro sopravvivenza sono parecchie e provengono sia dal presente che dal passato.

Sì perché in questo nuovo capitolo della saga dedicata ai super eroi Marvel, gli X Men della trilogia originale si alleeranno con loro stessi quando erano giovani in modo da dare vita così a una battaglia realmente epica in modo da modificare il passato per salvare il loro futuro e quello dell’umanità intera.

Il film è basato sui numeri 141 e 142 di The Uncanny X Men in cui appunto l’umanità finì schiava delle sentinelle robotiche dopo avere operato una vera e propria pulizia etnica nei confronti di tutti i mutanti.

Per evitare tutto questo la telepate Rachel, aiutata da Wolverine, Tempesta, Colosso, Franklin e perfino Magneto, manda indietro nel tempo la coscienza di Kitty Pride in modo da evitare l’uccisione del senatore Kelly da parte di Mystica e la sua confraternita. Nel film il viaggio del tempo sarà realizzato da Wolverine.

Una storyline che ha ispirato tantissimi capolavori della fantascienza successivi e che quindi dopo trent’anni dimostra ancora una freschezza incredibile.

[](https://hotmc.com/wp-content/uploads/2014/10/X%5FMen%5Fgiorni%5Ffuturo%5Fpassato1.jpg)

Il film è stato diretto da Bryan Singer che ha realizzato i primi due film e quindi ha dato una forte impronta all’intera serie. E’ quindi riuscito a collegare le due trame della saga con questi eventi del passato dando vita a un ottimo film.

Il film ha assunto così dei contorni corali che ricordano molto da vicino le atmosfere viste in The Avangers. La trama poi è stata talmente ben congegnata che riesce addirittura a mettere delle pezze ai buchi dei film precedenti.

Le due ore e dieci quasi di film scorrono quindi parecchio veloci e in maniera molto convincente, soprattutto grazie anche ai dialoghi ben costruiti e all’ironia di fondo mai invadente.

Piccola nota di colore. Il tanto vituperato Quicksilver su schermo, grazie alla sua ironia e atteggiamento scanzonato, conquista fin dalle prime battute.

Un vero e proprio successo sotto ogni punto di vista e un ottimo antipasto per il prossimo X Men Apocalypse, previsto per il 2016.

20th Century Fox ha portato in home video senza ombra di dubbio il miglior film dedicato agli X Men che sia mai uscito prima, dei sette episodi giù usciti. Irrinunciabile per gli appassionati.

Voto: 9.5
---
layout: rubriche
category: Rubriche
banner: "/assets/uploads/import.rubriche/tok1.jpg"
title: "Tokyo School Life"
excerpt: "Le visual novel stanno prendendo sempre più piede grazie anche a nuovi supporti touch come la console switch ad esempio che ne consentono nuove espressioni e potenzialità. Tokyo School Life è un gioco che è già uscito su Pc nel 2015 e adesso arriva anche per Nintendo con le sue trame e sottotrame all’interno di [&hellip"
quote: ""
description: "Le visual novel stanno prendendo sempre più piede grazie anche a nuovi supporti touch come la console switch ad esempio che ne consentono nuove espressioni e potenzialità. Tokyo School Life è un gioco che è già uscito su Pc nel 2015 e adesso arriva anche per Nintendo con le sue trame e sottotrame all’interno di [&hellip"
keywords: ""
date: 2019-03-26T00:00:00.000+01:00
author: "Game Master"
cover: "/assets/uploads/import.rubriche/tok1.jpg"
pagination:
  enabled: true

---

Le visual novel stanno prendendo sempre più piede grazie anche a nuovi supporti touch come la console switch ad esempio che ne consentono nuove espressioni e potenzialità.

Tokyo School Life è un gioco che è già uscito su Pc nel 2015 e adesso arriva anche per Nintendo con le sue trame e sottotrame all’interno di un liceo giapponese.

Vestiremo i panni di un ragazzo americano che ama il Giappone e si ritrova a vivere nel paese del Sol Levante assieme a 3 compagne di scuole per via di uno scambio studentesco. Il tutto naturalmente con dei lati comici e romantici.  
Il gioco vede il testo in altro a sinistra in giapponese con presenti i furigana per capire i kanji nel caso vi voleste cimentare con la lingua nipponica.

Impareremo parecchio sul costume e le tradizioni giapponesi con questo titolo e per chi sta studiando il giapponese questo si rivelerà essere un ottimo strumento per fare pratica.

La trama è comunque sempre a livello di commedia e quindi piuttosto leggera con personaggi abbastanza stereotipati, soprattutto nel caso femminile.

Dal punto di vista grafico il gioco fa sfoggio dell’E-mote, un software che ricrea animazioni in due dimensioni in una convincente maniera a tre. Le espressioni dei personaggi poi sono molte e quindi danno credibilità e veridicità ai dialoghi generali.  
I personaggi sono animati ottimamente e anche nel movimento mantengono intatte caratteristiche delle espressioni peculiari dei dialoghi.

Le interazioni in questo modo infatti ne guadagnano moltissimo. Il tutto con conversioni multipiattaforma molto facili grazie al supporto di questo motore grafico che quindi rende tutto molto uniforme tra una console e l’altra.

Buono anche il comparto sonoro con tracce orecchiabili e adatte al momento narrato. Il doppiaggio presenta voci che calzano per ciascun personaggio.

Gli appassionati del genere non rimarranno certo delusi così come tutti coloro che vogliono impratichirsi un po’ con il giapponese.

**Voto: 7**
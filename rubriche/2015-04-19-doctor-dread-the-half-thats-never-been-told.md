---
layout: rubriche
category: Rubriche
banner: "/assets/uploads/import.rubriche/doc.jpg"
title: "Doctor Dread – The Half That’s Never Been Told"
excerpt: "  Doctor Dread è senza dubbio uno dei maggiori protagonisti della musica reggae del ventesimo secolo. Nato a Washington Dc come Gary Himelfarb, si è innamorato della musica reggae fin dal 1972 quando dopo numerosi viaggi in giro per il Sud America e anche in Giamaica ha deciso di dedicarsi anima e corpo alla musica [&hellip"
quote: ""
description: "  Doctor Dread è senza dubbio uno dei maggiori protagonisti della musica reggae del ventesimo secolo. Nato a Washington Dc come Gary Himelfarb, si è innamorato della musica reggae fin dal 1972 quando dopo numerosi viaggi in giro per il Sud America e anche in Giamaica ha deciso di dedicarsi anima e corpo alla musica [&hellip"
keywords: ""
date: 2015-04-19T00:00:00.000+01:00
author: "Haile Anbessa"
cover: "/assets/uploads/import.rubriche/doc.jpg"
pagination:
  enabled: true

---

[](https://hotmc.com/wp-content/uploads/2015/04/doc.jpg)

Doctor Dread è senza dubbio uno dei maggiori protagonisti della musica reggae del ventesimo secolo.

Nato a Washington Dc come Gary Himelfarb, si è innamorato della musica reggae fin dal 1972 quando dopo numerosi viaggi in giro per il Sud America e anche in Giamaica ha deciso di dedicarsi anima e corpo alla musica reggae e alla livity Rastafari.  
Divenne così dapprima un dj sulla stazione radio dell’area della Columbia WHFS e poi fondò la celeberrima RAS Records che in poco tempo divenne il punto di riferimento della distribuzione così come la produzione degli album di autentiche leggende del reggae in tutto il mondo.  
In questo modo Doctor Dread ha sviluppato negli anni delle relazioni speciali e intime con numerosi artisti giamaicani e quindi viene considerato ancora oggi una persona di casa sull’isola caraibica.

Oggi, dopo mille avventure, Doctor Dread si occupa di una linea di prodotti alimentari, dalle patatine alle salse, tutti legati al Jerk, il famoso condimento giamaicano.

Il libro in questione è un racconto personalissimo di tutto ciò che l’autore ha vissuto in questi anni, ricordi quindi legati non solo alla musica reggae ma anche alle sue esperienze di vita personale. Spazio quindi a ricordi grandiosi legati a icone come Bunny Wailer e ai suoi tour assolutamente burrascosi, Gregory Isaacs e i suoi alti e bassi legati alla dipendenza da droghe pesanti, Joseph Hill e Fattis Burrell e le grandi amicizie nate fin dalla fine degli anni Settanta o ancora gli Israel Vibrations e le reali ragioni celate dietro alla loro separazione come band.

I ricordi però lasciano spazio anche a riflessioni più profonde e intime sui viaggi in Sud America, al rapporto coj i genitori fino al delicato momento della malattia.

The half that’s never been told è uno spaccato interessantissimo sul mondo del reggae da dietro le quinte. Il volume è arricchito da foto incredibili e da una prefazione accorata del leggendario Bunny Wailer.

Assolutamente imperdibile!

Voto: 9
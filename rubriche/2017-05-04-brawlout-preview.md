---
layout: rubriche
category: Rubriche
banner: "/assets/uploads/import.rubriche/brawl.jpg"
title: "Brawlout Preview"
excerpt: "Chi non ha mai invidiato ai possessori di console Nintendo un classico come Smash Bros. Un titolo estremamente divertente che coniughi elementi platform con quelli del picchiaduro più indiavolato. Su Pc questa carenza si fa sentire ancora di più ma qualcuno ha pensato bene di metterci una pezza. Grazie a Brawlout infatti potremo finalmente cimentarci [&hellip"
quote: ""
description: "Chi non ha mai invidiato ai possessori di console Nintendo un classico come Smash Bros. Un titolo estremamente divertente che coniughi elementi platform con quelli del picchiaduro più indiavolato. Su Pc questa carenza si fa sentire ancora di più ma qualcuno ha pensato bene di metterci una pezza. Grazie a Brawlout infatti potremo finalmente cimentarci [&hellip"
keywords: ""
date: 2017-05-04T00:00:00.000+01:00
author: "Game Master"
cover: "/assets/uploads/import.rubriche/brawl.jpg"
pagination:
  enabled: true

---

Chi non ha mai invidiato ai possessori di console Nintendo un classico come Smash Bros. Un titolo estremamente divertente che coniughi elementi platform con quelli del picchiaduro più indiavolato.

Su Pc questa carenza si fa sentire ancora di più ma qualcuno ha pensato bene di metterci una pezza. Grazie a Brawlout infatti potremo finalmente cimentarci in scontri assieme ai nostri amici sia in locale che online e scegliere il nostro guerriero preferito tra una miriade a disposizione per primeggiare sui rivali.

Il gioco può essere definito quasi un platform competitivo a forte tendenza picchiaduro che mette i giocatori l’uno contro l’altro, avendo la possibilità di scegliere il proprio personaggio tra una pletora molto ben assortita, ognuno con delle proprie peculiarità molto spiccate.

Brawlout è ancora in Early Access quindi molte sorprese arriveranno una volta che lo sviluppo sarà completato al 100% anche se promette già molto bene e per di più il prezzo budget lo rende ancora più appetibile.

Fin dalle prime battute risulta fondamentale padroneggiare al meglio i propri personaggi e le proprie caratteristiche. Questo al fine di schivare al meglio i colpi degli avversari e al contempo organizzare delle combo devastanti per metterli fuori gioco definitivamente.

Il tricheco ad esempio può sfruttare le sue abilità con il ghiaccio frizzando i nemici alla Sub Zero oppure creare all’istante delle barriere di ghiaccio per difendersi e bloccare il nemico e così via. O ancora la potente scimmia King Apu. Ogni personaggio ha delle caratteristiche uniche e il divertimento del gioco consiste proprio nello scoprirle tutte provando i vari personaggi di volta in volta.

Il tempismo e le schivate sono il fulcro del gameplay dato che per avere la meglio sugli avversari dovremo essere in grado di sorprenderli e magari prenderli alle spalle. Potremo anche scansarci in aria e semplicemente premendo il tasto schivata con un direzionale sceglieremo da che parte andare in men che non si dica. Potremo anche muoverci sull’asse diagonale. Le possibilità di movimento sono quindi massime.

A fondo schermo è presente una barra che indicheranno la potenza delle nostre mosse speciali attivabili in ogni istante del combattimento. Può essere utilizzata anche per delle fulminanti guard break in modo da interrompere letali combo e avere quindi la possibilità di contrattaccare. Quando invece la barra è piena saremo in grado di scatenare colpi potentissimi che sbatteranno letteralmente fuori dallo schermo gli avversari generando moltissimi danni. Il tutto misurato con la classica percentuale a schermo.

Il titolo dà naturalmente il meglio di sé in modalità multiplayer e il gioco dimostra di essere molto fluido anche in questa modalità, senza alcun tipo di lag o rallentamento di sorta. E stiamo sempre parlando di un early access quindi verosimilmente il codice verrà ulteriormente implementato nei prossimi mesi a venire. Dal punto di vista tecnico il titolo ha ottime animazioni e una grafica molto colorata. Il tutto si sposa ottimamente con la tipologia di gameplay fino a qui descritta. Il tutto poi animazioni comprese è molto fluido e funziona alla perfezione sempre. Buoni anche i suoni del combattimento.

Un ottimo gioco appartenente a una categoria che è merce rara su computer, specie se di qualità. Un gioco che nei mesi avvenire si arricchirà di nuovi personaggi e di nuove modalità come lo story mode. Quindi non ci resta che attendere. Consigliato!
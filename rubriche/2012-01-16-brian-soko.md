---
layout: rubriche
category: Rubriche
banner: "/assets/uploads/import.rubriche/brian-soko-03-600x400.jpg"
title: "Brian Soko"
excerpt: "Città del blues, del vento e dei gangster. Chicago è famosa soprattutto per questo. Grazie a Brian Soko, probabilmente, verrà conosciuta anche come la città della street photography. Ma che cos’è la street photography? Le definizioni, come per l’hip hop, sono contrastanti. C’è chi dice che qualunque foto scattata in una grande città sia street, [&hellip"
quote: ""
description: "Città del blues, del vento e dei gangster. Chicago è famosa soprattutto per questo. Grazie a Brian Soko, probabilmente, verrà conosciuta anche come la città della street photography. Ma che cos’è la street photography? Le definizioni, come per l’hip hop, sono contrastanti. C’è chi dice che qualunque foto scattata in una grande città sia street, [&hellip"
keywords: ""
date: 2012-01-16T00:00:00.000+01:00
author: "Simone Lippolis"
cover: "/assets/uploads/import.rubriche/brian-soko-03-600x400.jpg"
pagination:
  enabled: true

---

Città del blues, del vento e dei gangster. Chicago è famosa soprattutto per questo. Grazie a [Brian Soko](https://www.flickr.com/photos/45609113@N04/ "Brian Soko su Flickr"), probabilmente, verrà conosciuta anche come la città della _street photography_. Ma che cos’è la street photography? Le definizioni, come per l’hip hop, sono contrastanti. C’è chi dice che qualunque foto scattata in una grande città sia _street_, chi ritiene che la presenza umana sia fondamentale, chi indica come requisito irrinunciabile la non predicibilità dello scatto, quello che gli americani chiamano _candid situation_. Com’è ovvio, in questi casi anche io sono in grado di elencare i tre ingredienti che ritengo essenziali nella _street photography_: candid shots, persone reali, ricerca grafica. Perché uno scatto _street_ deve essere immediatamente comprensibile, bello da vedere ma non posato. Perché la _street photography_ non è altro che una forma _casereccia_ di antropologia: tra qualche anno, guardando questo genere di foto, gli studiosi delle società passate speculeranno su quali motivi potessero spingere gli abitanti di questo inizio di millennio a indossare occhiali più grandi della loro faccia, a rasarsi le sopracciglia, a vestirsi in quel certo modo.

[Brian Soko](https://www.flickr.com/photos/45609113@N04/ "Brian Soko su Flickr") è sicuramente un fotografo che rispecchia questa mia idea di _street photography_. La sua Chicago è una città dai contrasti forti, dove il bianco e il nero lasciano poco spazio al grigio e pochissimo al colore. Una città i cui abitanti vengono ripresi all’improvviso, spesso accecati dal flash. Soggetti che non possono ribellarsi allo scatto, che non hanno neanche il tempo di sorridere. Gente vera, ripresa in natura come i leoni nella savana. Perché, per chi vive in città, la strada diventa il proprio ambiente naturale. Facce che, osservate tra qualche anno, ci faranno sorridere per il loro abbigliamento e per le loro espressioni sorprese.

## Video

\[youtube\]http://www.youtube.com/watch?v=5feAdYrHo3o\[/youtube\]

Tutti i diritti sulle fotografie e sul video sono © di [Brian Soko](https://www.flickr.com/photos/45609113@N04/ "Brian Soko su Flickr") pubblicati per sua gentile concessione. Se ti piace, puoi seguire il suo lavoro su Flickr all’indirizzo: [http://www.flickr.com/photos/45609113@N04/](https://www.flickr.com/photos/45609113@N04/ "Brian Soko su Flickr")
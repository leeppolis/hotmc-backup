---
layout: rubriche
category: Rubriche
banner: "/assets/uploads/import.rubriche/kong1.jpg"
title: "Castle Kong"
excerpt: "I videogiochi, come ogni altra forma d’arte, spesso vengono influenzati dai precedenti, specialmente se ci si trova di fronte a dei mostri sacri del genere come nel caso specifico. Un elemento che può essere imitazione pedissequa oppure uno spunto per migliorare nettamente una forma vincente. Castle Kong è proprio uno di questi ultimi casi, ossia [&hellip"
quote: ""
description: "I videogiochi, come ogni altra forma d’arte, spesso vengono influenzati dai precedenti, specialmente se ci si trova di fronte a dei mostri sacri del genere come nel caso specifico. Un elemento che può essere imitazione pedissequa oppure uno spunto per migliorare nettamente una forma vincente. Castle Kong è proprio uno di questi ultimi casi, ossia [&hellip"
keywords: ""
date: 2021-03-10T00:00:00.000+01:00
author: "Game Master"
cover: "/assets/uploads/import.rubriche/kong1.jpg"
pagination:
  enabled: true

---

I videogiochi, come ogni altra forma d’arte, spesso vengono influenzati dai precedenti, specialmente se ci si trova di fronte a dei mostri sacri del genere come nel caso specifico.

Un elemento che può essere imitazione pedissequa oppure uno spunto per migliorare nettamente una forma vincente. Castle Kong è proprio uno di questi ultimi casi, ossia incarnando un arcade platform che si ispira in maniera netta al grande capolavoro di Nintendo Donkey Kong.

Vestiremo i panni di PauperBoy che dovrà salvare la sua PrincessGirl dalle grinfie del malvagio BaronMan. Potremo farlo quindi livello dopo livello raggiungendo un determinato punto della mappa oppure attivando particolari oggetti per lo sblocco del livello successivo.

Il gameplay è semplice e immediato Potremo saltare oppure raccogliere dei rastrelli per distruggere i vari ostacoli. Con questo power up non potremo naturalmente saltare più ma potremo comunque salire le varie scale dei livelli. Se per caso faremo dei salti azzardati su altezze elevate potremo perdere la vita.

Proprio come accade nel classico targato 1981 avremo a disposizione solo tre vite e nel caso in cui le perderemo subiremo un game over permamente. Per entrare nelle classifiche online dovremo quindi mantenere molto alta la soglia dell’attenzione, pena dover ricominciare spesso tutto daccapo.

Nella versione testata per Nintendo Switch potremo utilizzare la console sia in orizzontale normalmente che in verticale, per aumentare così esponenzialmente il senso arcade.

Il gioco consente addirittura di partecipare a un torneo indetto dagli sviluppatori dove potremo vincere fino a 1200 dollari. In questo modo saremo ancora più incentivati a migliorare i propri punteggi. Peccato solo per la mancanza di obiettivi che avrebbero potuto arricchire l’offerta.

Il comparto grafico rispecchia il gusto passatista del titolo in maniera voluta e il prezzo budget è veramente un alto incentivo per provare a cimentarsi nel torneo.

**Voto: 8**
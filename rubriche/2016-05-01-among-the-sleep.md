---
layout: rubriche
category: Rubriche
banner: "/assets/uploads/import.rubriche/among.jpg"
title: "Among The Sleep"
excerpt: "Among The Sleep ci fa rivivere un’avventura horror attraverso gli occhi di un bambino, una prospettiva interessante e inedita per un gioco di questo tipo. Krillbite Studio ha deciso di regalarci questa esperienza innovativa attraverso la loro ultima creazione. L’avventura è tutta in prima persona e oggi, dopo l’esordio su Steam grazie a una campagna [&hellip"
quote: ""
description: "Among The Sleep ci fa rivivere un’avventura horror attraverso gli occhi di un bambino, una prospettiva interessante e inedita per un gioco di questo tipo. Krillbite Studio ha deciso di regalarci questa esperienza innovativa attraverso la loro ultima creazione. L’avventura è tutta in prima persona e oggi, dopo l’esordio su Steam grazie a una campagna [&hellip"
keywords: ""
date: 2016-05-01T00:00:00.000+01:00
author: "Game Master"
cover: "/assets/uploads/import.rubriche/among.jpg"
pagination:
  enabled: true

---

Among The Sleep ci fa rivivere un’avventura horror attraverso gli occhi di un bambino, una prospettiva interessante e inedita per un gioco di questo tipo. Krillbite Studio ha deciso di regalarci questa esperienza innovativa attraverso la loro ultima creazione.

L’avventura è tutta in prima persona e oggi, dopo l’esordio su Steam grazie a una campagna Kickstarter, è arrivata anche Playstation 4\. Il gioco, sempre sviluppato con il celeberrimo Unity Engine, ha visto un netto miglioramento nel sistema di illuminazione e nella fisica del level design. Anche il sonoro è stato implementato, proprio allo scopo di aumentare il coinvolgimento emotivo.

L’immedesimazione con il giovane personaggio è totale, durante il tormento della sua prima notte di compleanno. Tutte le paure del giovane protagonista sono state rese in maniera magistrale e i giocatori potranno vivere le angosce in maniera quasi plastica.

Il gioco si dipana per quasi due ore e dovremo superare vari enigmi e interagire con centinaia di oggetti. Ci ritroveremo quindi il giorno del nostro secondo compleanno, su un seggiolone con nostra madre che sta preparando la nostra torta di compleanno. Poi improvvisamente qualcuno bussa alla porta e noi ci ritroveremo improvvisamente nella nostra cameretta.

Procederemo quindi gattonando, tutto sembrerà gigantesco e potremo infilarci in vari cunicoli. Il buio poi inghiottirà tutto e quindi noi dovremo fuggire e al contempo ritrovare nostra madre. Le aree che dovremo attraversare sono tre e tutte dall’aspetto onirico.

Avremo dalla nostra l’aiuto di un secondo personaggio non giocante, ossia il nostro orsacchiotto di peluche che potrà consigliarci e darci le indicazioni e i suggerimenti migliori in modo da superare i vari enigmi.

Un horror sui generis che gli appassionati del genere horro dovrebbero provare almeno una volta sicuramente.

Voto: 7.5
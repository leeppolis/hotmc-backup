---
layout: rubriche
category: Rubriche
banner: "/assets/uploads/import.rubriche/biota1-640x372.jpeg"
title: "B.I.O.T.A."
excerpt: "Il titolo in questione ci mette nei panni di un manipolo di mercenari alla The Expendables contro un’invasione aliena. Il gioco sviluppato da Small Bross e pubblicato da Retrovibe ci fa fare un tuffo nella nostalgia con una grafica stile anni Ottanta e Novanta con un comparto grafico che rispecchia proprio questo effetto nostalgia. Il [&hellip"
quote: ""
description: "Il titolo in questione ci mette nei panni di un manipolo di mercenari alla The Expendables contro un’invasione aliena. Il gioco sviluppato da Small Bross e pubblicato da Retrovibe ci fa fare un tuffo nella nostalgia con una grafica stile anni Ottanta e Novanta con un comparto grafico che rispecchia proprio questo effetto nostalgia. Il [&hellip"
keywords: ""
date: 2022-04-28T00:00:00.000+01:00
author: "Game Master"
cover: "/assets/uploads/import.rubriche/biota1-640x372.jpeg"
pagination:
  enabled: true

---

Il titolo in questione ci mette nei panni di un manipolo di mercenari alla The Expendables contro un’invasione aliena.

Il gioco sviluppato da Small Bross e pubblicato da Retrovibe ci fa fare un tuffo nella nostalgia con una grafica stile anni Ottanta e Novanta con un comparto grafico che rispecchia proprio questo effetto nostalgia. Il design dei personaggi è molto azzeccato in netto contrasto con il terribile look degli alieni.

Ottime anche le boss fight sia per quanto riguarda lo stile di realizzazione che il grado di sfida. Potremo realizzare la nostra grafica per così dire dato che potremo scegliere tra circa cinquanta preset disponibili e quindi giocare con la palette dei colori a piacimento. Mano a mano che esploreremo potremo sbloccare altri preset da poter utilizzare.

Questo elemento è implementato nel gameplay dato che a seconda della palette che sceglieremo alcuni nemici saranno più o meno facili da trovare e quindi sconfiggere. Tutto in puro stile vaporwave soprattutto per quanto concerne le tonalità violetto.

Il gameplay è molto canonico con un sistema di checkpoint classico ma anche di salvataggio manuale. Lo stile di gioco è quello di un platform classico con sezioni di shooting proprio come accade nel classico targato Nintendo Metroid. Avremo a disposizione un cast di personaggi tra cui scegliere. Ogni personaggio farà la differenza in base all’arsenale e infatti avremo a disposizione: Ace con una Mitragliatrice Type 4e| Bomba a mano, Zeed con un Mk II Shotgun e uno Scudo, Flynt con un Fucile da precisione LR-2c e binocolo da cecchino e infine Kirill con un PCK-3 e del C4.

I controlli son o molto precisi e realizzati al meglio, anche nelle sezioni in cui ci troveremo su alcuni mezzi come robot o sommergibili in alcune fasi particolari.

Un ottimo titolo per fare un tuffo nel passato ma xcon un titolo fresco, originale e al passo con i tempi.

**Voto: 7.5**
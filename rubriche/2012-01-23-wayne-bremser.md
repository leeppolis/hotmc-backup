---
layout: rubriche
category: Rubriche
banner: "/assets/uploads/import.rubriche/wayne-bremser-07-600x405.jpg"
title: "Wayne Bremser"
excerpt: "La fotografia che ti si rivela quando ti affacci ai trent’anni, quando ti rendi conto, e prima non ci avevi mai pensato, che non potrai continuare ancora per molto a ricordare tutto ciò che vedi. E’ questa la fotografia di Wayne Bremser: quella che ti porta ad avere la macchina fotografica sempre assieme a te, anche quando [&hellip"
quote: ""
description: "La fotografia che ti si rivela quando ti affacci ai trent’anni, quando ti rendi conto, e prima non ci avevi mai pensato, che non potrai continuare ancora per molto a ricordare tutto ciò che vedi. E’ questa la fotografia di Wayne Bremser: quella che ti porta ad avere la macchina fotografica sempre assieme a te, anche quando [&hellip"
keywords: ""
date: 2012-01-23T00:00:00.000+01:00
author: "Simone Lippolis"
cover: "/assets/uploads/import.rubriche/wayne-bremser-07-600x405.jpg"
pagination:
  enabled: true

---

La fotografia che ti si rivela quando ti affacci ai trent’anni, quando ti rendi conto, e prima non ci avevi mai pensato, che non potrai continuare ancora per molto a ricordare tutto ciò che vedi. E’ questa la fotografia di [Wayne Bremser](https://www.flickr.com/photos/55045627@N00/ "Wayne Bremser on Flickr"): quella che ti porta ad avere la macchina fotografica sempre assieme a te, anche quando esci a correre, anche quando le tue scelte personali e stilistiche ti portano a preferire vecchie e pesanti macchine a pellicola alle moderne macchine digitali.

Del resto, l’impronta dei chimici sulle sue immagini si riconosce: colori tenui ma caldi, bianchi e neri delicati, nei quali nessuna tonalità di grigio si perde. Nella fotografia di [Wayne Bremser](https://www.flickr.com/photos/55045627@N00/ "Wayne Bremser on Flickr") possiamo trovare di tutto: dai ritratti (i miei preferiti, quelli a sconosciuti incontrati per strada), ai paesaggi, ai _candid shot_ più propriamente _street_. Una varietà che potrete apprezzare sul suo [stream Flickr](https://www.flickr.com/photos/55045627@N00/ "Wayne Bremser su Flickr.") e che si nota con ancora maggior vigore sul suo [Tumblr-blog](http://bremser.tumblr.com/ "Wayne Bremser su Tumblr."), nel quale quotidianamente pubblica foto ed articoli che gli sono d’ispirazione.

Tutti i diritti sulle fotografie e sul video sono © di [Wayne Bremser](https://www.flickr.com/photos/55045627@N00/ "Wayne Bremser on Flickr") pubblicati per sua gentile concessione.
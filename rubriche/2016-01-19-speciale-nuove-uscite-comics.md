---
layout: rubriche
category: Rubriche
banner: "/assets/uploads/import.rubriche/paninicomics.jpg"
title: "Speciale nuove uscite Comics"
excerpt: "Panini Comics propone delle nuove uscite che faranno la felicità di più di qualche nostalgico. Star Wars IV: Una Nuova Speranza   E’ inutile negarlo: questo è proprio il momento di Star Wars e quindi i prodotti di varia natura si moltiplicano sugli scaffali. Panini ha deciso di buttarsi anch’essa nella mischia con un volume [&hellip"
quote: ""
description: "Panini Comics propone delle nuove uscite che faranno la felicità di più di qualche nostalgico. Star Wars IV: Una Nuova Speranza   E’ inutile negarlo: questo è proprio il momento di Star Wars e quindi i prodotti di varia natura si moltiplicano sugli scaffali. Panini ha deciso di buttarsi anch’essa nella mischia con un volume [&hellip"
keywords: ""
date: 2016-01-19T00:00:00.000+01:00
author: "Game Master"
cover: "/assets/uploads/import.rubriche/paninicomics.jpg"
pagination:
  enabled: true

---

**[](https://hotmc.com/wp-content/uploads/2016/01/paninicomics.jpg)** 
**Panini Comics propone delle nuove uscite che faranno la felicità di più di qualche nostalgico.**

**Star Wars IV: Una Nuova Speranza**

**[](https://hotmc.com/wp-content/uploads/2016/01/star-wars-.jpg)**

E’ inutile negarlo: questo è proprio il momento di Star Wars e quindi i prodotti di varia natura si moltiplicano sugli scaffali.

Panini ha deciso di buttarsi anch’essa nella mischia con un volume che ripercorre le vicende già viste nel quarto episodio della saga e quindi è l’adattamento a fumetti della vicenda di Luke Skywalker, Han Solo e della Principessa Leila che assieme tenteranno di distruggere la macchina di morte più potente dell’Impero, ossia la Morte Nera.

Il fumetto è in formato da collezione A4 e composto da pagine tutte rigorosamente a colori, con un comparto visivo, che spazia con disegni e colori sia a china che con la computer art. Il grande formato è stata ricolorata interamente da Chris Sotomayor e aggiornata con una splendida copertina di Adi Granov. La sovracopertina può diventare addirittura un poster.

[](https://hotmc.com/wp-content/uploads/2016/01/sw.jpg)

Lo stile è adattissimo quindi non solo agli aficionados del brand ma anche e forse soprattutto ai più giovani che non conoscono la saga ma vogliono approfondirla. La storia perciò non è inedita ma il fumetto ha comunque parecchia personalità e quindi personalizza con stile i momenti più iconici del film, con una particolare enfasi su scontri e sulle esplosioni, realizzate in maniera eccellente.

Che siate o non siate amanti delle atmosfere di Guerre Stellari questo volume è un autentico pezzo di storia dell’intrattenimento tout court e deve essere vostro.

Voto: 9

**Marvel Guerre Segrete**

**[](https://hotmc.com/wp-content/uploads/2016/01/secret.jpg)**

Guerre Segrete, Secret Wars nella versione originale, è una mini serie di comics che si dipana su dodici numeri. Il suo creatore è Jim Shooter con i disegni fondamentali di Mike Zeck e Bob Layton. Hanno contribuito anche John Beatty per quanto concerne le chine e i colori di Christie Scheele.

La sua pubblicazione in forma originale risale al maggio 1984 fino all’aprile del1985 per poi venire ristampata due volte in seguito. Panini ha deciso di ripubblicarla in tre uscite, con ogni volume composto da quattro episodi differenti.

La serie è una pietra miliare per tutti gli appassionati Marvel dato che abbiamo il roster pressochè al completo di tutti i supereroi figli di Stan Lee, uniti per fronteggiare una minaccia che rischia di terminare la vita sul pianeta Terra.

[](https://hotmc.com/wp-content/uploads/2016/01/guerre-segrete-classic-13.jpg)

Nei vari episodi le personalità dei componenti degli schieramenti in lotta vengono sviluppate e approfondite in maniera molto convincente. Per chi non lo sapesse la storia vede il dio Arano rapire sia supereroi che villains e constringerli a battersi sul pianeta Battleworld. Il premio in palio è quello di vedere esauditi tutti i desideri del gruppo che vincerà la guerra. I colpi di scena non mancheranno e la fortuna aiuterà in maniera alternata prima l’uno poi l’altro schieramento.

Una grande saga che tutti gli amanti Marvel dovrebbero avere nella propria collezione.

Voto: 8.5
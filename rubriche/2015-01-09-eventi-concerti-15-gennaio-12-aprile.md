---
layout: rubriche
category: Rubriche
banner: "/assets/uploads/import.rubriche/shadow-cut-chemist.jpg"
title: "Eventi & Concerti: 15 gennaio – 12 aprile"
excerpt: "Buon anno a tutti e bentornati su questi schermi! Finalmente abbiamo un po’ di aggiornamenti per infittire il nostro calendario. Concentrati soprattutto a Milano, sfortunatamente per chi abita altrove. Si comincia con settimana prossima, per la precisione con Milano, dove il 15 gennaio arriva a sorpresa Nipsey Hussle in concerto. Se non volete perdervi una [&hellip"
quote: ""
description: "Buon anno a tutti e bentornati su questi schermi! Finalmente abbiamo un po’ di aggiornamenti per infittire il nostro calendario. Concentrati soprattutto a Milano, sfortunatamente per chi abita altrove. Si comincia con settimana prossima, per la precisione con Milano, dove il 15 gennaio arriva a sorpresa Nipsey Hussle in concerto. Se non volete perdervi una [&hellip"
keywords: ""
date: 2015-01-09T00:00:00.000+01:00
author: "Marta Blumi Tripodi"
cover: "/assets/uploads/import.rubriche/shadow-cut-chemist.jpg"
pagination:
  enabled: true

---

[](https://hotmc.com/wp-content/uploads/2015/01/shadow-cut-chemist.jpg)

Buon anno a tutti e bentornati su questi schermi! Finalmente abbiamo un po’ di aggiornamenti per infittire il nostro calendario. Concentrati soprattutto a Milano, sfortunatamente per chi abita altrove.

Si comincia con settimana prossima, per la precisione con Milano, dove il 15 gennaio arriva a sorpresa **Nipsey Hussle** in concerto. Se non volete perdervi una serata in puro stile west coast, [**qui**](https://www.livenation.it/event/576736/nipsey-hussle-tickets "http://www.livenation.it/event/576736/nipsey-hussle-tickets") trovate info e prevendite.

Sabato 17 gennaio, sempre a Milano, c’è la presentazione del documentario **_A Long Road to the Hall Of Fame_**, di cui vi abbiamo già lungamente parlato; oltre alla proiezione, ci sarà la possibilità di incontrare il regista Reda Zine: seguirà un concerto di Kento. I dettagli li trovate su [**Facebook**](https://www.facebook.com/events/1517062638583255/?pnref=story "https://www.facebook.com/events/1517062638583255/?pnref=story").

Il 13 febbraio, sempre a Milano, è il turno di **Lionel Richie**: un concerto dell’ex leader dei Commodores è davvero un’emozione unica per gli amanti del soul. Le prevendite sono [**già aperte**](http://www.ticketone.it/lionel-richie-biglietti.html?affiliate=ITT&doc=artistPages/overview&fun=artist&action=overview&kuid=461112 "http://www.ticketone.it/lionel-richie-biglietti.html?affiliate=ITT&doc=artistPages/overview&fun=artist&action=overview&kuid=461112").

Un evento da non perdere per tutti i veri appassionati: il 18 febbraio a Milano, **Renegades of Funk play Afrika Bambaataa**. Ovvero, **dj Shadow** e **Cut Chemist** ai piatti per omaggiare il padre nobile della cultura hip hop. I dettagli si trovano [**qui**](https://www.livenation.it/event/580835/renegades-of-ryhthm-play-afrika-bambaataa-tickets "http://www.livenation.it/event/580835/renegades-of-ryhthm-play-afrika-bambaataa-tickets").

Probabilmente un artista da andare a vedere più per curiosità che per fanatismo: **Collie Buddz** sarà a Milano il 22 febbraio. Prevendite e info sul [**sito di Live Nation**](https://www.livenation.it/event/589590/collie-buddz-tickets "http://www.livenation.it/event/589590/collie-buddz-tickets").

Il 7 marzo, una novità dell’ultimo minuto: **FKA Twigs**, sensazionale astro nascente dell’R’n’B, per molti considerata la nuova Sade, suonerà a Milano per la sua unca data italiana: le prevendite sono [**già aperte**](http://www.mailticket.it/evento/4420 "http://www.mailticket.it/evento/4420").

Ricordiamo anche che **Sam Smith**, la vera rivelazione dell’R’n’B di quest’anno, arriverà a Milano il prossimo 9 marzo: purtroppo, però, l’evento è ormai sold-out.

Torna in Italia anche **Marcus Miller**, una vera e propria leggenda del jazz, amatissimo anche da chi ascolta altri generi musicali derivati dalla black. Sarà il 31 marzo a Roma, l’1 aprile a Padova e il 2 aprile a Milano: i dettagli li trovate [**qui**](http://dalessandroegalli.com/events/333/marcus-miller "http://dalessandroegalli.com/events/333/marcus-miller").

Infine, il prossimo 12 aprile era stato annunciato un concerto milanese di **Flying Lotus:** i nostri sempre attentissimi lettori ci informano che è stato annullato. Come ogni settimana, grazie per il vostro prezioso aiuto nella stesura di questa rubrica!

E con questo è più o meno tutto. Come sempre, segnalateci eventuali dimenticanze su [**Facebook**](https://www.facebook.com/hotmcmag "http://www.facebook.com/hotmcmag"). Alla prossima!
---
layout: rubriche
category: Rubriche
banner: "/assets/uploads/import.rubriche/farm-640x640.jpg"
title: "Farming Simulator 17"
excerpt: "Farming Simulator è uno di quei tantissimi simulatori che affollano il mercato anche se per la qualità e il suo zoccolo duro di appassionati spicca nettamente sugli altri. L’edizione di quest’anno vuole abbracciare una cerchia ancora più vasta di appassionati grazie a un livellamento della curva di apprendimento, soprattutto nelle fasi iniziali, che consentirà anche [&hellip"
quote: ""
description: "Farming Simulator è uno di quei tantissimi simulatori che affollano il mercato anche se per la qualità e il suo zoccolo duro di appassionati spicca nettamente sugli altri. L’edizione di quest’anno vuole abbracciare una cerchia ancora più vasta di appassionati grazie a un livellamento della curva di apprendimento, soprattutto nelle fasi iniziali, che consentirà anche [&hellip"
keywords: ""
date: 2016-11-06T00:00:00.000+01:00
author: "Game Master"
cover: "/assets/uploads/import.rubriche/farm-640x640.jpg"
pagination:
  enabled: true

---

  
Farming Simulator è uno di quei tantissimi simulatori che affollano il mercato anche se per la qualità e il suo zoccolo duro di appassionati spicca nettamente sugli altri.  
L’edizione di quest’anno vuole abbracciare una cerchia ancora più vasta di appassionati grazie a un livellamento della curva di apprendimento, soprattutto nelle fasi iniziali, che consentirà anche a chi si approccia per la prima volta a questo titolo di divertirsi subito.  
L’esperienza si basa come sempre su una formula collaudata e per così dire lenta e studiata. Una vera e propria simulazione con tutti i crismi. Il mondo di riferimento è quello dell’agricoltura, con i suoi tempi, le sue leggi e i suoi ritmi. Prendere o lasciare.  
Noi impersoneremo un agricoltore e la visuale sarà tutta interamente in prima persona. Noi dovremo soprattutto utilizzare tutta una serie di mezzi che si usano quotidianamente nella cura di un campo coltivato.  
Dovremo quindi svolgere tutta una serie di compiti nella maniera più giusta e adatta possibile. Dovremo quindi seminare, concimare, raccogliere il frutto del nostro lavoro, stoccarlo nei nostri magazzini in maniera corretta e poi valutare le offerte dei vari acquirenti per salvaguardare anche l’aspetto economico.  
Il territorio è molto vasto e quindi potremo scegliere quale coltivare. Potremo anche comprare ulteriori appezzamenti di terreno per espandere la nostra azienda agricola.  
Tutte queste azioni si ripeteranno anno dopo anno anche se crescendo potremo testare delle variazioni. Per esempio nella fase di mietitura dovremo scegliere il mezzo giusto, con le lame adeguate alla coltivazione da raccogliere e successivamente sul campo passare con il nostro veicolo per raccogliere il tutto.  
  
Se proprio non vi va potrete sempre assumere qualcuno per questo compito anche se ciò comporterà una spesa maggiore. Potremo anche lavorare come dipendenti per altri contadini. Potremo anche decidere di affittare i nostri mezzi agricoli, fino a un parco mezzi di 250 elementi.  
Il tutto potrà essere applicato anche all’allevamento, dato che quest’anno sono state introdotte anche le mucche.  
Tutto è rappresentato con una cura certosina e molto dettagliata in ogni aspetto dall’attività, dal mantenimento di ogni singolo pezzo dei veicoli fino al ciclo naturale di semina e raccolta. Un gioco tanto preciso e ben fatto da avere ogni anno quasi quattro milioni di appassionati che si dedicano a questo titolo con forum appositi e mod online di ogni genere.  
L’aspetto economico sarà sempre molto importante e infatti dovremo agire sempre pensando se una certa coltivazione o un certo raccolto ci regalerà un adeguato ritorno economico.  
L’adattamento su console è stato ben realizzato con dei menù agevoli e ben fatti per quanto riguarda il passaggio da tastiera e mouse a joypad. La cura grafica è quella di sempre, con un grande dettaglio molto realistico soprattutto per ciò che concerne i mezzi a disposizione.  
Il gioco quest’anno presenta una carriera a tre difficoltà, con aiuti più o meno disattivabili o difficoltà maggiori come ad esempio il consumo di gasolio. Presente anche un multiplayer con cui potremo condividere le attività agricole online in compagnia di qualche amico.  
Un more of the same con cui gli appassionati non rimarranno di certo delusi.

Voto: 8.5
---
layout: rubriche
category: Rubriche
banner: "/assets/uploads/import.rubriche/ombre-640x640.jpg"
title: "Ombre su innistrad"
excerpt: "Il caos è tornato nel multi universo di Magic. Ombre su Innistrad è stata rilasciata il 9 aprile 2016 ed è una espansione composta da 297 carte. Il simbolo del set è caratterizzato dall’emblema di Avacyn rovesciato. Innistrad è un piano del multiverso caratterizzato da un’ambientazione molto gotica e quasi horror e quindi le carte [&hellip"
quote: ""
description: "Il caos è tornato nel multi universo di Magic. Ombre su Innistrad è stata rilasciata il 9 aprile 2016 ed è una espansione composta da 297 carte. Il simbolo del set è caratterizzato dall’emblema di Avacyn rovesciato. Innistrad è un piano del multiverso caratterizzato da un’ambientazione molto gotica e quasi horror e quindi le carte [&hellip"
keywords: ""
date: 2016-05-15T00:00:00.000+01:00
author: "Game Master"
cover: "/assets/uploads/import.rubriche/ombre-640x640.jpg"
pagination:
  enabled: true

---

  
Il caos è tornato nel multi universo di Magic. Ombre su Innistrad è stata rilasciata il 9 aprile 2016 ed è una espansione composta da 297 carte. Il simbolo del set è caratterizzato dall’emblema di Avacyn rovesciato.

Innistrad è un piano del multiverso caratterizzato da un’ambientazione molto gotica e quasi horror e quindi le carte riflettono in massima parte questo aspetto. Il cimitero del vostro grimorio avrà quindi una grande importanza in questa espansione e nelle sue dinamiche.

Ritorna la abilità Follia, ossia l’abilità che consente di giocare, con un costo di mana alternativo, le carte già scartate in precedenza. D’altra parte tornano anche le carte bifronte che possono essere trasformate con abilità già collaudate.

Con Delirio, ad esempio, potremo attivare una abilità specifica direttamente dal cimitero.

La storia che sottende all’intera espansione vede molte trame che si intrecciano tra loro e che quindi forniranno un buon background ai giocatori che vogliono approfondire le dinamiche interne di Magic The Gathering.

Nahiri la Litomante si risveglia da un lungo sonno e ritrova Zendikar in uno stato orribile. Decide quindi di punire il responsabile, ossia Sorin Markrov che aveva il compito di proteggere e difende il piano dagli attacchi esterni.

Sorin nel contempo è tornato dal suo viaggio su Tarkir e Innistrad è anch’essa in preda al delirio e al caos. L’arcangelo Avacyn infatti è completamente preda della follia e sta punendo ognuno degli abitanti del piano, ritenendoli tutti responsabili. I diavoli e i demoni hanno quindi preso coraggio e sfruttato l’occasione per uscire dai loro nascondigli e sempre più abitanti sono colpiti dalla maledizione dei mannari.

Il vampiro scopre poi che tutti i membri della sua famiglia sono stati sterminati da un’infuriata Nahiri. Sorin dovrà quindi sistemare i conti prima con l’arcangelo e successivamente con la Litomante. Il Giuramento dei Guardiani nel frattempo è in cerca di nuovi Planeswalker guardiani. Jace pensa quindi immediatamente a Sorin ma arrivato su Innistrad si imbatte nel diario di Tamiyo. Grazie a tali indizi arriverà perfino ad incontrare la sia amata Liliana.

Ombre su Innistrad è un’ottima edizione con carte molto divertenti da giocare e soprattutto una storia complicata e intrigante. L’espansione è approdata anche su Steam e su console nella versione digitale di questo leggendario gioco di carte.

Voto: 9
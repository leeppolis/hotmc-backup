---
layout: rubriche
category: Rubriche
banner: "/assets/uploads/import.rubriche/hind0-640x320.jpg"
title: "Air Missions: HIND"
excerpt: "L’Hind è l’elicottero russo da combattimento per eccellenza che si vede in tantissimi film di guerra come ad esempio il classico oramai Rambo 3. Questo nuovo Air Missions ci permetterà proprio di salire a bordo di questo potentissimo mezzo e seminare distruzione. Il gioco è prodotto da SOEDESCO e come già accennato ci consentirà di [&hellip"
quote: ""
description: "L’Hind è l’elicottero russo da combattimento per eccellenza che si vede in tantissimi film di guerra come ad esempio il classico oramai Rambo 3. Questo nuovo Air Missions ci permetterà proprio di salire a bordo di questo potentissimo mezzo e seminare distruzione. Il gioco è prodotto da SOEDESCO e come già accennato ci consentirà di [&hellip"
keywords: ""
date: 2020-10-07T00:00:00.000+01:00
author: "Game Master"
cover: "/assets/uploads/import.rubriche/hind0-640x320.jpg"
pagination:
  enabled: true

---

L’Hind è l’elicottero russo da combattimento per eccellenza che si vede in tantissimi film di guerra come ad esempio il classico oramai Rambo 3\. Questo nuovo Air Missions ci permetterà proprio di salire a bordo di questo potentissimo mezzo e seminare distruzione.

Il gioco è prodotto da SOEDESCO e come già accennato ci consentirà di controllare questo autentico carro armato volante. Il gioco è stato sviluppato da 3Division con un approccio abbastanza arcade, anche se non mancano elementi di realismo tattico molto evidenti.

Sono presenti tre livelli differenti di difficoltà e all’inizio dovremo prendere confidenza con i controlli dell’elicottero che non sono proprio facili da padroneggiare, almeno all’inizio dell’esperienza di gioco.

Le prime missioni della campagna serviranno proprio da tutorial in modo da apprendere le dinamiche di volo, di spostamento in aria e di combattimento. L’arsenale a bordo poi è molto vario e anche questo ci impegnerà nell’utilizzo e nel padroneggiarlo al meglio. Saranno presenti infatti ben 2 mirini, uno per le mitragliatrici e un altro per i missili teleguidati.

Dovremo anche giostrarci con la telecamera ma dopo un po’ di pratica non avremo grossi problemi a gestire il tutto al meglio. Dovremo comunque alternare la visuale dalla prima alla terza persona molto spesso in modo da controllare sempre gli angoli e sventare i pericoli. Dovremo fare attenzione soprattutto nei decolli e negli atterraggi.

Dovremo anche pianificare al meglio la missione, scegliendo l’arsenale giusto prima di ogni decollo. Ogni unità eliminare da postazioni fisse a carri armati a terra necessiterà un’arma particolare. Se non saremo accessoriati a dovere non potremo colpire tutti i nemici che ci si pareranno di fronte e questo potrebbe essere un grosso problema.

Le modalità in singolo disponibili sono 3 ossia una campagna composta da diciotto missioni di cui tre di addestramento iniziale, le missioni istantanee basate su 4 scenari in varie aree geografiche dall’Asia Centrale all’’Isola di Juznyj ognuno con 3 missioni, oppure anche l’azione istantanea ossia delle azioni mirate appunto come liberare la città da ribelli oppure difendere convogli e così via.  
Potremo anche sfruttare il multiplayer sia in locale che in multiplayer per dei death match indiavolati.

Un ottimo titolo che anche su Switch rende molto l’idea di come anche un gioco arcade possa contenere delle componenti simulative ben strutturate.

**Voto: 7.5**
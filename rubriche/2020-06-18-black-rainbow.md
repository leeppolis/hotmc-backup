---
layout: rubriche
category: Rubriche
banner: "/assets/uploads/import.rubriche/rain1-640x320.jpg"
title: "Black Rainbow"
excerpt: "Un altro punta e clicca di livello approda su Nintendo Switch. Ocean Media e Cateia Games sono riusciti ancora una volta in questa conversione adattissima per i controlli touch della console della grande N. Il setting iniziale è quello di un’antica civiltà che sta per realizzare un rituale propiziatorio ma una grande nube si affaccia [&hellip"
quote: ""
description: "Un altro punta e clicca di livello approda su Nintendo Switch. Ocean Media e Cateia Games sono riusciti ancora una volta in questa conversione adattissima per i controlli touch della console della grande N. Il setting iniziale è quello di un’antica civiltà che sta per realizzare un rituale propiziatorio ma una grande nube si affaccia [&hellip"
keywords: ""
date: 2020-06-18T00:00:00.000+01:00
author: "Game Master"
cover: "/assets/uploads/import.rubriche/rain1-640x320.jpg"
pagination:
  enabled: true

---

Un altro punta e clicca di livello approda su Nintendo Switch. Ocean Media e Cateia Games sono riusciti ancora una volta in questa conversione adattissima per i controlli touch della console della grande N.

Il setting iniziale è quello di un’antica civiltà che sta per realizzare un rituale propiziatorio ma una grande nube si affaccia all’orizzonte non promettendo nulla di buono.

Noi impersoniamo Helen Stone una ricercatrice e archeologa che vive vicino al Rio delle Amazzoni e assiste a una pioggia di rocce infuocate.

Ci sarà poi un canonico tutorial per capire le dinamiche di gioco e quindi ci tufferemo nell’avventura tutta basata principalmente su enigmi ambientali.

E’ presente un inventario che potremo utilizzare per raccogliere i nostri oggetti e utilizzarli al momento opportuno.

Alcuni oggetti dovranno essere raccolti in grandi quantità in modo da aprire scrigni o serrature come nei casi dei sarcofagi che ci permetteranno di impossessarsi del contenuto.

Gli scenari sono ricchi di dettagli da osservare ma potremo sempre utilizzare gli aiuti o la bussola per orientarci qualora fossimo bloccati in qualche punto particolare dell’avventura.

Importanti anche i collezionabili sottoforma di teschi. Il sistema di achievement poi è arricchito anche da tre modalità di difficoltà differenti così da essere adatto a tutti.

Buono anche il comparto tecnico sia per quanto concerne la grafica che per le colonne sonore e il doppiaggio in lingua inglese, completamente sottotitolato in italiano.

Il gioco però non dura tantissimo e gli enigmi di massima sono tutti piuttosto semplici quindi si consiglia di rigiocarlo a difficoltà più elevate in modo da aumentare il livello di sfida.

Il prezzo budget poi aiuta a darci un’occhiata.

**Voto: 7**
---
layout: rubriche
category: Rubriche
banner: "/assets/uploads/import.rubriche/nihon1.jpg"
title: "Nippon Marathon"
excerpt: "Prima di analizzare questo titolo è doveroso anticipare che il gioco in questione si trova ancora in stato di early access su steam e quindi non ancora sviluppato nella sua completezza. Il titolo è parecchio sopra le righe e la follia è a livelli molto alti. Il gameplay è quello di un racing game parecchio [&hellip"
quote: ""
description: "Prima di analizzare questo titolo è doveroso anticipare che il gioco in questione si trova ancora in stato di early access su steam e quindi non ancora sviluppato nella sua completezza. Il titolo è parecchio sopra le righe e la follia è a livelli molto alti. Il gameplay è quello di un racing game parecchio [&hellip"
keywords: ""
date: 2018-10-18T00:00:00.000+01:00
author: "Game Master"
cover: "/assets/uploads/import.rubriche/nihon1.jpg"
pagination:
  enabled: true

---

Prima di analizzare questo titolo è doveroso anticipare che il gioco in questione si trova ancora in stato di early access su steam e quindi non ancora sviluppato nella sua completezza.

Il titolo è parecchio sopra le righe e la follia è a livelli molto alti. Il gameplay è quello di un racing game parecchio sui generis dove tutto è alterato, dalla fisica, alle meccaniche, ai protagonisti stessi della gara.

Il gioco non è certo facilissimo e i controlli sono piuttosto complicati. Vi servirà un po’ di tempo per padroneggiare i comandi al meglio e quindi è consigliabile non perdere la pazienza immediatamente alle prime sessioni di gioco.  
Importante è anche seguire il tutorial all’inizio altrimenti non saprete come comportarvi una volta che il gioco entrerà nel vivo. Se non sarete in grado di rispondere prontamente alle sfide che vi verranno proposte di volta in volta verrete tagliati fuori abbastanza in fretta.

Un po’ di spazio viene sempre comunque lasciato all’intuito e quindi un po’ di esperienza ci vuole mano a mano.  
Il gioco in compagnia è comunque valido e molto divertente e praticamente perfetto per passare dei momenti in compagnia, quasi fosse un party game ben riuscito. Onion Soup Interactive in questo senso ha letteralmente centrato il bersaglio.

Ogni gara è una sorta di maratona con tanti passaggi obbligati e dovremo sempre tenere il passo, pena finire fuori schermo e quindi perdere una delle preziose stelle che avremo a disposizione. Questo naturalmente influenzerà non solo il grado di popolarità generale ma anche il risultato della maratona stessa.

Tantissimi gli ostacoli per noi e per gli avversari che naturalmente bisognerà superare per primeggiare nella gara, tutti molto spassosi.  
Elemento fondamentale è certamente la fisica, divertentissima e dove qualsiasi cosa si urti ha conseguenze sull’intera gara.

Tutto può rappresentare un ostacolo persino il pubblico attorno e di sicuro il realismo non è preventivato bensì il divertimento puro. Potremo ad esempio usare anche dei palloncini per superare agevolmente i nostri avversari e quindi correre sulle loro teste in maniera facile.

Le premesse per un ottimo gioco divertente con personaggi fuori dal normale con cui passare ore assieme ai vostri amici online e non ci sono tutte.

Vediamo che cosa si riserva presto il futuro.
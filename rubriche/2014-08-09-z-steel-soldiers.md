---
layout: rubriche
category: Rubriche
banner: "/assets/uploads/import.rubriche/z.jpg"
title: "Z Steel Soldiers"
excerpt: "  Sin dalle prime partite a Z ci accorgiamo di una cosa: il 3D regna sovrano. Zoom di qua e zoom di là ci accorgiamo che possiamo osservare i nostri “soldatini d’acciaio” da tutte le angolazioni possibili. Ma non è solo un’accrocchio tecnico, ossia la presenza della tecnologia chiamata True Line of Sight, ergo campo [&hellip"
quote: ""
description: "  Sin dalle prime partite a Z ci accorgiamo di una cosa: il 3D regna sovrano. Zoom di qua e zoom di là ci accorgiamo che possiamo osservare i nostri “soldatini d’acciaio” da tutte le angolazioni possibili. Ma non è solo un’accrocchio tecnico, ossia la presenza della tecnologia chiamata True Line of Sight, ergo campo [&hellip"
keywords: ""
date: 2014-08-09T00:00:00.000+01:00
author: "Game Master"
cover: "/assets/uploads/import.rubriche/z.jpg"
pagination:
  enabled: true

---

[](https://hotmc.com/wp-content/uploads/2014/08/z.jpg)

Sin dalle prime partite a Z ci accorgiamo di una cosa: il 3D regna sovrano. Zoom di qua e zoom di là ci accorgiamo che possiamo osservare i nostri “soldatini d’acciaio” da tutte le angolazioni possibili. Ma non è solo un’accrocchio tecnico, ossia la presenza della tecnologia chiamata True Line of Sight, ergo campo visivo reale è fattore fondamentale per avere ragione dell’avversario. Altrimenti nisba. Qui siamo in guerra. Ma non prendiamoci troppo sul serio! Il messaggio è sostanziale…questo è un videogioco e la tensione della battaglia si stempera spesso con l’umorismo, generando una piacevole miscela. Imparerete ben presto a prendere in simpatia le vostre unità, che vi rispondono con prontezza e con il tono giusto, e soprattutto le terrete da conto. Sì, perché qui non abbiamo unità sfornate a ripetizione come nella tradizione RTS, ma abbiamo molta molta tattica. E’ molto utile formare delle squadre da mandare in battaglia e organizzarle bene. Un fronte di fanteria, va supportato da carri pesanti per avere ragione dell’avversario. Così le unità volanti come gli elicotteri si renderanno molto pericolosi mietendo vittime dall’alto, etc etc. Scopo primario generalmente è distruggere il nemico, ma la caratteristica peculiare di ZSS è il fatto che mantenersi e avanzare verso l’avversario significa conquistare territori, o meglio porzioni di essi, cercando come prima cosa di agguantare la bandiera del colore avversario, rendendo di fatto tutta l’area sotto l’influenza della bandiera sopracitata un nostro possedimento. Una logica di lottare per la vittoria fazzoletto dopo fazzoletto. Di fatto una mappa che presenta asperità, fiumi, ponti rotti separata in tanti blocchi…è come se fosse essa stessa un contenitore virtuale di mini-mappe. Ora io ho 5 blocchi di mappa del mio colore e tu ne hai 3? Bene, io guadagno più mezzi di sostentamento di te, nel contempo devo difendere su più fronti di te i miei possedimenti. Conquista tutti i miei blocchi e praticamente mi avrai sconfitto e viceversa. Di fatto non pensiate che la solita combo strategica ammassa-massacra funzioni, qui le cose cambiano molto in fretta e ciascuna delle fazioni in lotta ha realmente le stesse possibilità di emergere e vincere o di sprofondare e perdere. Occorre esplorare o si diventa poveri. Quasi un attaccare per difendersi. Le routine dell’intelligenza artificiale, vero orgoglio dei B.B., qui danno prova del loro valore. Il nemico dà del filo da torcere, ma nemmeno vi esaspera…e il livello di difficoltà è bilanciato in base all’andamento della partita. Non esiste che voi poverelli mettete piede nella mappa da 2 minuti, e già vi arrivano i carri-mortaio che vi tirano giù la base, ma ripeto…non state seduti a rimirare il paesaggio o vi scannano. Gli scenari variano in base alle locazioni..si va dal deserto all’artico… ritrovandoci ogni volta con un differente aspetto e approccio comportamentale delle unità… bene! Dicevo umorismo? Infatti! Ad esempio un bel colpo portato a segno sarà sottolineato da una battuta del vostro caposquadra, per dirne una…ma le situazioni sono tante… ed emergono tutte attraverso una trama che attinge a piene mani dalla tradizione cinematografico-comico-guerresca, con personaggi caratteristici… uno su tutti il mitico Zod, e chi ha visto il capolavoro Full Metal Jacket di Kubrick sa di cosa parlo. Non ci troviamo comunque di fronte ad un gioco esente da difetti, che comunque possono essere superati con un po’ di dedizione. Un esempio a prova di ciò è l’insipegabile motivo per cui se seleziono delle unità e gli ordino di andare in un punto, dopo il classico “sissignore”. Le unità si deselezionano, andando sì nel punto, ma costringendomi ad un’ennesima selezione per impartire un nuovo ordine. Ciò diventa scomodo specie se ci muoviamo con cautela, senza necessariamente cliccare su un punto lontano, ma passettin passettino avanziamo guardinghi. Niente paura però, in soccorso arriva la combinazione di tasti CTRL+numero che ci consente di richiamare le squadre al volo quando serve…a tutto c’è rimedio!  
Voto: 8.5
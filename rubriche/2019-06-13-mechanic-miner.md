---
layout: rubriche
category: Rubriche
banner: "/assets/uploads/import.rubriche/mecha1.jpg"
title: "Mechanic Miner"
excerpt: "In Mechanic Miner dovremo sopravvivere in un mondo alieno e ostile costurendo delle macchine a vapore che ci consentiranno di sfruttare le risorse del sottosuolo. In questo modo saremo in grado di costruire tutto ciò che si  ci passerà per la mente, qualsiasi mezzo atto al nostro scopo come catapulte, sottomarini e perfino ragni robot. [&hellip"
quote: ""
description: "In Mechanic Miner dovremo sopravvivere in un mondo alieno e ostile costurendo delle macchine a vapore che ci consentiranno di sfruttare le risorse del sottosuolo. In questo modo saremo in grado di costruire tutto ciò che si  ci passerà per la mente, qualsiasi mezzo atto al nostro scopo come catapulte, sottomarini e perfino ragni robot. [&hellip"
keywords: ""
date: 2019-06-13T00:00:00.000+01:00
author: "Game Master"
cover: "/assets/uploads/import.rubriche/mecha1.jpg"
pagination:
  enabled: true

---

In Mechanic Miner dovremo sopravvivere in un mondo alieno e ostile costurendo delle macchine a vapore che ci consentiranno di sfruttare le risorse del sottosuolo.

In questo modo saremo in grado di costruire tutto ciò che si ci passerà per la mente, qualsiasi mezzo atto al nostro scopo come catapulte, sottomarini e perfino ragni robot.

Il gioco è un’opera del team di sviluppo danese Hello John ed utilizza la fortunata formula del sandbox.

Potremo quindi mettere in piedi qualsiasi mezzo meccanico, anche i più disparati e in questo modo potremo ricavare dal terreno tutto ciò che ci serve per sopravvivere in una realtà tanto ostile.

Il gioco ha un retrogusto steampunk e a metterci i bastoni tra le ruote ci penseranno una miriade di mostri di vario genere che tenteranno di bloccare il rinvenimento delle varie risorse.

Le risorse sono veramente ovunque e quindi magari dovremo scavare il terreno con delle trivelle oppure esplorare gli abissi con un sottomarino o ancora analizzare la situazione dall’alto a bordo di una mongolfiera che ci consentirà una visuale migliore.

A voi l’approccio migliore in base alla situazione anche se il tutto naturalmente sarà condizionato dalle risorse in vostro possesso.

Le parti a nostra disposizione per costruire i nostri macchinari sono cinquanta all’incirca anche se il numero è destinato a aumentare esponenzialmente dato che il gioco si trova ancora in stato di early access.

Verremo posti di fronte a muri insormontabili, paludi velenose da superare o ancora mostri giganteschi da abbattere e tutto sarà in base alla nostra abilità in problem solving su come bypassare certe difficoltà.

Durante il processo di closed alpha il team di sviluppo ha raccolto le opinioni del pubblico per rendere questo gioco basato sull’ingegneria creativa il più divertente possibile e hanno fatto un buon lavoro.

Potremo giocare in uno story mode con scenari procedurali in cui appunto dovremo portare a termine delle missioni, combattere i nemici e nel frattempo sviluppare nuove tecnologie per essere sempre più performanti.

Potremo anche cimentarci nel survival mode per vedere quanto tempo saremo in grado di sopravvivere in condizioni avverse. Se invece vorrete sperimentare potrete sempre dare sfogo alla vostra fantasia di costuire con la modalità creative.

Un gioco ancora in divenire dalle ottime premesse però. Il supporto in futuro certamente darà ottimo smalto a Mechanic Miner.
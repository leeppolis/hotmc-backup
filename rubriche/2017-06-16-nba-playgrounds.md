---
layout: rubriche
category: Rubriche
banner: "/assets/uploads/import.rubriche/nba-playgrounds-640x360.jpg"
title: "Nba Playgrounds"
excerpt: "I simulatori sportivi non sono sempre stati tutti ultra realistici e al limite del fotorealismo. C’era un tempo in cui il divertimento prevaleva sull’aspetto grafico e simulativo ed era quindi tutto un fiorire di titoli come Nba Jam che nel lontano 1993 ebbe un successo clamoroso. Nba Playgrounds tenta di riportare in auge quella filosofia, [&hellip"
quote: ""
description: "I simulatori sportivi non sono sempre stati tutti ultra realistici e al limite del fotorealismo. C’era un tempo in cui il divertimento prevaleva sull’aspetto grafico e simulativo ed era quindi tutto un fiorire di titoli come Nba Jam che nel lontano 1993 ebbe un successo clamoroso. Nba Playgrounds tenta di riportare in auge quella filosofia, [&hellip"
keywords: ""
date: 2017-06-16T00:00:00.000+01:00
author: "Game Master"
cover: "/assets/uploads/import.rubriche/nba-playgrounds-640x360.jpg"
pagination:
  enabled: true

---

  
I simulatori sportivi non sono sempre stati tutti ultra realistici e al limite del fotorealismo. C’era un tempo in cui il divertimento prevaleva sull’aspetto grafico e simulativo ed era quindi tutto un fiorire di titoli come Nba Jam che nel lontano 1993 ebbe un successo clamoroso.  
Nba Playgrounds tenta di riportare in auge quella filosofia, grazie a un gameplay sopra le righe e velocissimo e soprattutto alla caricatura di oltre 200 campioni dell’NBA presente e passata.

Nelle partite due contro due di Nba Playgrounds non avremo naturalmente alcun tipo di regola o di fallo da venire fischiato e quindi dovremo preoccuparci solamente della barra energetica del nostro giocatore che se terminerà finirà a corto di fiato e quella in alto a sinistra che a ogni punto si andrà a incrementare. Questa andrà poi ad attivare un power up che culminerà con un tiro praticamente instoppabile. In difesa potremo spintonare o stoppare la palla a metà parabola a piacimento mentre in attacco per i tiri dovremo prestare una certa attenzione. In base naturalmente alle statistiche dei nostri giocatori potremo essere più o meno in grado di infilare canestri su canestri, magari preceduti da abili finte.

Non avremo una squadra fissa ma dovremo aprire delle bustine di figurine per ottenere vari giocatori che potremo abbinare. Ci sono anche giocatori speciali e potremo quindi tentare partite singole o tornei di cinque partite in locations sparse per il mondo. Per l’online sono disponibili degli incontri singoli ma presto anche dei tornei per giocare con giocatori provenienti da tutto il mondo. L’esperienza online è più che buona e il gioco non lagga mai, indice che il netcode è solido.

Un gioco ancora in crescita che si sta sviluppando e correggendo con il passare del tempo e che molto presto vedrà introdotti tantissimi contenuti sempre nuovi. Un gioco che sopperisce a una mancanza sulle nostre consoles di cui si sentiva il vuoto da tempo.

Voto: 7.5
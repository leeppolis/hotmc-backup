---
layout: rubriche
category: Rubriche
banner: "/assets/uploads/import.rubriche/drill1-640x360.jpg"
title: "Mr. Driller Drilland"
excerpt: "Questo gioco è un grande classico uscito nel lontano 2002 su Nintendo Gamecube. Oggi ritorna in questa edizione reinverdita e torna a stupire tutti gli appassionati di videogames. Mr. Driller è un classico Namco che fonde all’interno del suo gameplay dinamiche da Tetris e Dig Dug. Quest’opera di rimasterizzazione di un grande puzzle game arriva [&hellip"
quote: ""
description: "Questo gioco è un grande classico uscito nel lontano 2002 su Nintendo Gamecube. Oggi ritorna in questa edizione reinverdita e torna a stupire tutti gli appassionati di videogames. Mr. Driller è un classico Namco che fonde all’interno del suo gameplay dinamiche da Tetris e Dig Dug. Quest’opera di rimasterizzazione di un grande puzzle game arriva [&hellip"
keywords: ""
date: 2020-07-07T00:00:00.000+01:00
author: "Game Master"
cover: "/assets/uploads/import.rubriche/drill1-640x360.jpg"
pagination:
  enabled: true

---

Questo gioco è un grande classico uscito nel lontano 2002 su Nintendo Gamecube.

Oggi ritorna in questa edizione reinverdita e torna a stupire tutti gli appassionati di videogames.

Mr. Driller è un classico Namco che fonde all’interno del suo gameplay dinamiche da Tetris e Dig Dug.  
Quest’opera di rimasterizzazione di un grande puzzle game arriva sia su Nintendo Switch che su Pc.  
Il gioco in questione è la sua quinta incarnazione che finalmente sbarca dal mercato del Sol Levante anche qui da noi in Occidente.

La trama ci vede esplorare Drilland, ossia una sorta di parco dei divertimenti che però sorge nel sottosuolo. Avremo quindi a disposizione un team di sei esploratori che potranno testare tutte le varie attrazioni.

Dovremo quindi visitare l’intero parco e potremo testare le nostre abilità con due livelli di difficoltà differenti, ovvero Classico e Facile per coloro che si approcciano per la prima volta al titolo o alla serie in generale.

Dovremo quindi farci largo all’interno di questo mondo composto da blocchi variopinti in modo da compiere tutto il percorso delle cinque attrazioni presenti.  
Potremo scavare nelle varie direzioni e la rottura di ogni blocco comporterà naturalmente delle reazioni a catena.

Il gameplay è basato su riflessi, strategia e rapidità d’azione anche perché dovremo sempre badare alla nostra riserva d’aria una volta che scaveremo a fondo sotto terra.

Ogni attrazione è a tema differente e infatti potremo assistere un mondo all’Indiana Jones dove dovremo scansare massi rotolanti per ritrovare importanti manufatti o la Casa Stregata popolata da fantasmi.

La campagna non è particolarmente difficile anche se potremo rigiocarla più e più volte a differenti livelli di difficoltà. Inoltre ogni livello differente ha come detto una sua ambientazione ma anche un gameplay differente che permette di variare le modalità di gioco.

Potremo anche giocare in multiplayer locale fino a 4 giocatori in una gara a chi scava per primo e arriva alla meta oppure in una sorta di modalità battaglia in cui contendersi i blocchi con gli altri giocatori.

Una buona variazione sul tema insomma, una volta portata al termine la campagna e quindi prolungare il divertimento.

Un puzzle game invecchiato benissimo che ancora diverte molto e che con queste piccole aggiunte da remaster lo è diventato ancora di più.

**Voto: 8.5**
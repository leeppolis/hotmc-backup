---
layout: rubriche
category: Rubriche
banner: "/assets/uploads/import.rubriche/kung1-640x360.jpg"
title: "Kung Fu Jesus"
excerpt: "Kung Fu Jesus è un beat’em’up vecchia scuola con una buona dose di psichedelica che vi catturerà lo sguardo. Il titolo di Celestial Gold Studios ha anche una forte componente narrativa e vede come protagonista Jesus, un appassionato di arti marziali che vive a Violet Gardens. Dietro l’apparenza del guerriero senza macchia si cela un [&hellip"
quote: ""
description: "Kung Fu Jesus è un beat’em’up vecchia scuola con una buona dose di psichedelica che vi catturerà lo sguardo. Il titolo di Celestial Gold Studios ha anche una forte componente narrativa e vede come protagonista Jesus, un appassionato di arti marziali che vive a Violet Gardens. Dietro l’apparenza del guerriero senza macchia si cela un [&hellip"
keywords: ""
date: 2021-06-18T00:00:00.000+01:00
author: "Game Master"
cover: "/assets/uploads/import.rubriche/kung1-640x360.jpg"
pagination:
  enabled: true

---

Kung Fu Jesus è un beat’em’up vecchia scuola con una buona dose di psichedelica che vi catturerà lo sguardo.

Il titolo di Celestial Gold Studios ha anche una forte componente narrativa e vede come protagonista Jesus, un appassionato di arti marziali che vive a Violet Gardens. Dietro l’apparenza del guerriero senza macchia si cela un tossicodipendente che lavora per un grosso narcotrafficante chiamato The Boss.

Questo impiego assieme alla sua dipendenza dalle droghe ha portato la moglie Tee Tee a lasciarlo portandosi via il figlioletto Ra Ra. Jesus infatti continua ad avere visioni psichedeliche che lo portano nel mondo fittizio di The Void popolato da vari personaggi molto strani che sembrano essere un riflesso delle persone che conosce nella vita reale. Un ottimo background narrativo che funziona molto bene all’interno dell’avventura.

Il gameplay è invece quello di un picchia duro in tre dimensioni a scorrimento laterale. Per questo tipo di combat si consiglia quindi vivamente un controller per facilitarci il lavoro. Dovremo calcolare al meglio salti e colpi per poter sconfiggere i vari nemici ombra che ci si pareranno di fronte. Presenti anche delle boss fight che molto spesso si risolveranno in delle fughe popolate da ostacoli. A questo proposito sono presenti anche alcuni minigiochi di questo genere.

Dal punto di vista tecnico il gioco punta tutto sull’effetto allucinazioni e psichedelia nella grafica. Buono il comparto sonoro con una colonna sonora azzeccata e dei buoni dialoghi ed effetti sonori presi direttamente dai film di kung fu apparentemente.

Un buon picchia duro con un protagonista certamente dalle grande potenzialità e dal grande carisma che sicuramente potrà essere sfruttato anche in futuro in seguito a questo titolo.

Un buon indie.

**Voto: 7**
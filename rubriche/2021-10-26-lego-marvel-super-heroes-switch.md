---
layout: rubriche
category: Rubriche
banner: "/assets/uploads/import.rubriche/lego1-640x360.jpg"
title: "Lego Marvel Super Heroes Switch"
excerpt: "Lego Marvel Super Heroes è un gioco d’avventura a forti tinte action che torna a brillare anche sulla portatile di casa Nintendo, per la gioia di tutti gli appassionati. Potremo ripercorrere in salsa Lego tutte le avventure dei principali personaggi della celebre Marvel, combattendo nei luoghi più iconici come la Torre Stark, l’astronave degli Avengers [&hellip"
quote: ""
description: "Lego Marvel Super Heroes è un gioco d’avventura a forti tinte action che torna a brillare anche sulla portatile di casa Nintendo, per la gioia di tutti gli appassionati. Potremo ripercorrere in salsa Lego tutte le avventure dei principali personaggi della celebre Marvel, combattendo nei luoghi più iconici come la Torre Stark, l’astronave degli Avengers [&hellip"
keywords: ""
date: 2021-10-26T00:00:00.000+01:00
author: "Game Master"
cover: "/assets/uploads/import.rubriche/lego1-640x360.jpg"
pagination:
  enabled: true

---

Lego Marvel Super Heroes è un gioco d’avventura a forti tinte action che torna a brillare anche sulla portatile di casa Nintendo, per la gioia di tutti gli appassionati. Potremo ripercorrere in salsa Lego tutte le avventure dei principali personaggi della celebre Marvel, combattendo nei luoghi più iconici come la Torre Stark, l’astronave degli Avengers o la X Mansion casa degli X Men appunto.

Potremo quindi scegliere se impersonare Hulk, Iron Man, Spiderman e chi più ne ha più ne metta. In ogni livello dovremo scegliere quale squadra mettere in campo per contrastare i piani del perfido Dottor Doom. Il pericolo infatti consiste nel fatto che Silver Surfer abbia portato sulla Terra dei mattoncini in grado di costruire l’Arma del Destino e che anche Loki possa entrarne in possesso, distruggendo sia Asgard che il nostro pianeta.

Potremo sfruttare quindi i poteri speciali di ognuno, sfondare pareti per attraversarle o in alcuni casi anche sfruttare l’invisibilità. Il tutto in un universo Lego che è sempre una vera e propria gioia per gli occhi e soprattutto divertentissima. Potremo anche personalizzare i personaggi a nostro piacimento e questo rappresenta un forte incentivo a sbloccare i vari sbloccabili.

Le modalità disponibili sono naturalmente la Storia e quella Libera. Nella prima naturalmente sceglieremo la squadra a noi più consona e potremo procedere con la trama. Nella seconda potremo giocare il capitolo precedente con un personaggio a nostra scelta e quindi tentare di sbloccare tutti gli extra che abbiamo saltato in precedenza.

Per quanto concerne il comparto tecnico su Switch TT Games ha fatto davvero un ottimo lavoro, mantenendo intatta l’atmosfera Lego un po’ scanzonata con tutti i suoi mattoncini. Gli scorci di New York ricostruiti tramite Lego sono davvero eccezionali.

L’approccio poi simil open world aumenta la longevità in maniera netta.

Un titolo ben fatto e divertente che diverte fin da subito sia i neofiti che gli appassionati del brand Lego e dei vari franchise Marvel.

**Voto: 8**
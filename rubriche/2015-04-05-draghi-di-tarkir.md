---
layout: rubriche
category: Rubriche
banner: "/assets/uploads/import.rubriche/draghi-640x547.jpg"
title: "Draghi di Tarkir"
excerpt: "  I Draghi di Tarkir sono appena arrivati e con essi come sempre i celebri Intro Packs, ossia i mazzi da 60 carte pre costituiti pronti per giocare. Schieramento di Massa è un mazzo bianco e verde basato sul clan Dromoka e sull’abilità sostenere in abbinamento a un’infinità di segnalini +1/+1. Il comparto delle creature [&hellip"
quote: ""
description: "  I Draghi di Tarkir sono appena arrivati e con essi come sempre i celebri Intro Packs, ossia i mazzi da 60 carte pre costituiti pronti per giocare. Schieramento di Massa è un mazzo bianco e verde basato sul clan Dromoka e sull’abilità sostenere in abbinamento a un’infinità di segnalini +1/+1. Il comparto delle creature [&hellip"
keywords: ""
date: 2015-04-05T00:00:00.000+01:00
author: "Game Master"
cover: "/assets/uploads/import.rubriche/draghi-640x547.jpg"
pagination:
  enabled: true

---

[](https://hotmc.com/wp-content/uploads/2015/04/draghi.jpg)

I Draghi di Tarkir sono appena arrivati e con essi come sempre i celebri Intro Packs, ossia i mazzi da 60 carte pre costituiti pronti per giocare.

Schieramento di Massa è un mazzo bianco e verde basato sul clan Dromoka e sull’abilità sostenere in abbinamento a un’infinità di segnalini +1/+1.  
Il comparto delle creature è molto ben assortito e strutturato in maniera di prendere tempo e quindi sfruttare la meglio i potenziamenti dei +1/+1\. Evocadune Dromoka e Servitore della Scaglia servono proprio a questo: a rallentare le mosse degli avversari.  
Guerriera Dromoka e Campionessa di Anashin sono invece creature più votate all’attacco.  
Per un potenziamento efficace e parallelo invece potremo utilizzare il Signore delle Scaglie Perpetue e il Sovrano di Anashin.  
Proteggere le Distese infine ci permetterà di organizzare un esercito in men che non si dica anche in mezzo alla partita in modo così da destabilizzare l’avversario.

Supremazia Illuminata è invece il mazzo del clan Ojutai e i suoi monaci bianchi e blu e le magie Ripresa. Il mazzo è piuttosto organizzato sulla difensiva e quindi avremo meno creature rispetto al numero generale degli incantesimi.  
Le magie sono quasi tutte ostacolanti e le esponenti più rappresentative di questa strategia sono Soffio di Ojutai e Bufera del Vuoto.  
Colpo di Taigam rappresenta invece un ottimo potenziamento per le nostre creature.

Complotti Crudeli è il mazzo del Clan Silumgar e la sua grande abilità nello Sfruttare, con cui potremo sacrificare delle creature per consentire ad altre di guadagnare grandissimi benefici da questo. Pensate a cosa potrete ottenere se uniremo a questo le singole abilità di quelle creature che morendo ci regaleranno bonus. I colori del mazzo sono il blu e il nero.  
La prima categoria di creature è quella delle vittime sacrificali come il Goblin Barcollante o il Famiglio del Palazzo. Saranno carne da macello in grado di dare forza alle vostre creature più forti.  
La seconda categoria è quella degli approfittatori, ovvero quelle creature che si avvantaggiano delle vittime. Tra queste abbiamo ad esempio Fedele di Sidisi, Sacerdotessa del Dolore e il Macellaio Silumgar.  
La terza categoria è quella delle chiusure ovvero creature molto potenti in grado di determinare l’esito di un match come Zannaletale Spietata o Drago Signore Necromante.  
Per quanto concerne le magie le principali sono quelle legate alle rimozioni.

Carica Implacabile è un mazzo molto veloce ed è caratterizzato dalla presenza del clan Kolaghan ovvero i nuovi Mardu sempre spinti ad attaccare. Inutile dire che la loro caratteristica principale è quella dell’Accelerare. Berserker dei Fulmini o Esploratore Kolaghan sono solo alcuni esempi di queste creature veloci e letali. Il Guerrafondaio poi ridurrà ulteriormente i costi per poter attaccare ancora più velocemente.

Forze Furiose è infine il mazzo del clan Atarka e quindi il mazzo della forza e della potenza negli attacchi. L’abilità è quella della ferocia, con abilità progressive e a scalare con creature come Predatore del Picco o la Mandria di Alci scalpitanti.  
Anche le magie vanno ad accrescere la potenza delle nostre creature con carte come Scontro Epico o Colpo di Coda. Con Spuntino del Drago potremo invece difenderci con più efficacia.

Voto: 9
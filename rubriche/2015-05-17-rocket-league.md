---
layout: rubriche
category: Rubriche
banner: "/assets/uploads/import.rubriche/rocket.png"
title: "Rocket League"
excerpt: "Il gioco del calcio come trasposizione videoludica vede quasi settimanalmente nuovi titoli, nuove proposte che però si dimostrano quasi sempre abbastanza tutte uguali una all’altra. Questo Rocket League però è diverso appunto da tutto quanto già visto fino ad ora , ovvero una sorta di seguito di Supersonic Acrobatic Rocket Powered Battle Cars  che uscì [&hellip"
quote: ""
description: "Il gioco del calcio come trasposizione videoludica vede quasi settimanalmente nuovi titoli, nuove proposte che però si dimostrano quasi sempre abbastanza tutte uguali una all’altra. Questo Rocket League però è diverso appunto da tutto quanto già visto fino ad ora , ovvero una sorta di seguito di Supersonic Acrobatic Rocket Powered Battle Cars  che uscì [&hellip"
keywords: ""
date: 2015-05-17T00:00:00.000+01:00
author: "Game Master"
cover: "/assets/uploads/import.rubriche/rocket.png"
pagination:
  enabled: true

---

[](https://hotmc.com/wp-content/uploads/2015/05/rocket.png)

Il gioco del calcio come trasposizione videoludica vede quasi settimanalmente nuovi titoli, nuove proposte che però si dimostrano quasi sempre abbastanza tutte uguali una all’altra.

Questo Rocket League però è diverso appunto da tutto quanto già visto fino ad ora , ovvero una sorta di seguito di Supersonic Acrobatic Rocket Powered Battle Cars che uscì per Playstation 3 nel lontano 2009\. Inutile dire che il gioco fin da subito diverte e appassiona.

Le regole del gioco sono immediate e facilissime da capire. Sono presenti nell’arena due squadre composte da veicoli, per ora fino a un massimo di 3 contro 3, due porte, un campo con delle sponde e un pallone piuttosto grande.

Sul campo troveremo tantissimi power up che ci conferiranno dei turbo speciali con una barra che viene ricaricata di volta in volta e vi servirà anche per causare maggior danno ai nostri avversari.

Con la levetta destra potremo anche cimentarci in doppi salti e avvitamenti correlati per confondere e disorientare i nemici.

Le tecniche per segnare un gol possono scaturire da un’ammucchiata selvaggia a ridosso dell’area, così come delle sciabolate da centrocampo o da scampagnate sulla fascia.

Non si riposa mai, l’azione è sempre incessante e tutto contribuisce al successo dalla velocità d’azione, alla precisione fino anche a un pizzico di fortuna che non guasta mai.

La telecamera di solito è incentrata sul pallone ma premendo un tasto saremo in grado di muovere la telecamera. I match nella versione Beta durano in media 5 minuti.

Potremo organizzare quindi partite private con amici sia online che in split screen. Nella versione finale sarà presente una modalità offline che rappresenta una sorta di carriera e una modalità online fino a 8 giocatori contemporaneamente.

Il gioco dal punto di vista tecnico è tutto basato sulla fluidità e rapidità di gioco. Ci manterremo stabili sui 60 fps. Il livello di dettaglio è molto buono, soprattutto per quanto concerne le arene.

Un’ottima sorpresa insomma.

Voto: 8.5
---
layout: rubriche
category: Rubriche
banner: "/assets/uploads/import.rubriche/lego-640x371.jpg"
title: "Lego Ninjago"
excerpt: "I giochi legati ai mattoncini Lego sono oramai diventati una formula collaudata e di successo. Warner e Lego sono due realtà solide che sempre di più stanno unendo i propri destini e quindi, all’indomani dell’uscita dei film nelle sale, ecco spuntare anche il tie-in legato al mondo Ninjago. La trama vede la città dei Ninjago [&hellip"
quote: ""
description: "I giochi legati ai mattoncini Lego sono oramai diventati una formula collaudata e di successo. Warner e Lego sono due realtà solide che sempre di più stanno unendo i propri destini e quindi, all’indomani dell’uscita dei film nelle sale, ecco spuntare anche il tie-in legato al mondo Ninjago. La trama vede la città dei Ninjago [&hellip"
keywords: ""
date: 2017-11-10T00:00:00.000+01:00
author: "Game Master"
cover: "/assets/uploads/import.rubriche/lego-640x371.jpg"
pagination:
  enabled: true

---

I giochi legati ai mattoncini Lego sono oramai diventati una formula collaudata e di successo. Warner e Lego sono due realtà solide che sempre di più stanno unendo i propri destini e quindi, all’indomani dell’uscita dei film nelle sale, ecco spuntare anche il tie-in legato al mondo Ninjago.

La trama vede la città dei Ninjago sotto assedio e quindi i ninja scenderanno in campo per fermare la sua distruzione.  
Cominceremo con un tutorial che ci seguirà passo passo nelle prime ondate di nemici e ci farà quindi impratichire con i comandi.

Potremo anche familiarizzare con gli enigmi ambientali e anche con gli scontri arei che saranno molto frequenti durante l’avventura.  
Noi vestiamo i panni di Lloyd ovvero il figlio di Lord Garmadon che è anche l’antagonista principale del gioco. I giovani ninja verranno allenati dal Sensei Wu e quindi assieme ai mech che saranno molto utili per sconfiggere le armate nemiche.

Il gioco sfrutta la formula solita dei giochi Lego senza particolari sorprese. Le ambientazioni nel corso dell’avventura sono diverse e ben caratterizzate e spazieranno dalle montagne coperte di neve fino alle foreste pluviali.

Il sistema di combattimento è facile e intuitivo, adatto a un pubblico di giovani e giovanissimi che è il vero target del gioco in questione. Viene utilizzato infatti per facilitare il tutto anche il Quick Time Event.

Ottimi anche i toni ironici e quasi da parodia nei dialoghi inseriti nella sceneggiatura.  
I vari personaggi presenti nel roster hanno ognuno una propria arma e quindi anche uno stile che ne caratterizza le movenze e l’utilizzo. Questo anche durante le fasi di gameplay normali dove in alcuni casi dovremo fare affidamento sulle peculiarità di un dato personaggio piuttosto che un altro.

Sono presenti anche tanti obiettivi secondari che potranno essere completati a latere dell’avventura principale. Se compiremo determinati obiettivi come l’eliminazione di un certo numero di nemici potremo sbloccare aree nascoste ricche di segreti.

Ottime come sempre le fasi cinematiche del gioco che riprendono il film e potranno essere apprezzate anche dagli utenti più maturi.

Un tie-in di livello sicuramente con un modello da squadra che vince non si cambia. Se amate i giochi della serie Lego anche in questo caso potete andare sul sicuro.

**Voto: 7.5**
---
layout: rubriche
category: Rubriche
banner: "/assets/uploads/import.rubriche/russ1.jpg"
title: "Russian Subway Dogs"
excerpt: "Russian Subway Dogs è un arcade con spunti platform in due dimensioni molto divertente e iconico. Vestiremo la pelliccia di un cane della metropolitana di Mosca e dovremo fare di tutto per sopravvivere. Il nostro compito è quindi quello di procurarci cibo con ogni mezzo possibile. Il modo più semplice per farlo è quello di [&hellip"
quote: ""
description: "Russian Subway Dogs è un arcade con spunti platform in due dimensioni molto divertente e iconico. Vestiremo la pelliccia di un cane della metropolitana di Mosca e dovremo fare di tutto per sopravvivere. Il nostro compito è quindi quello di procurarci cibo con ogni mezzo possibile. Il modo più semplice per farlo è quello di [&hellip"
keywords: ""
date: 2018-10-12T00:00:00.000+01:00
author: "Game Master"
cover: "/assets/uploads/import.rubriche/russ1.jpg"
pagination:
  enabled: true

---

Russian Subway Dogs è un arcade con spunti platform in due dimensioni molto divertente e iconico. Vestiremo la pelliccia di un cane della metropolitana di Mosca e dovremo fare di tutto per sopravvivere.

Il nostro compito è quindi quello di procurarci cibo con ogni mezzo possibile. Il modo più semplice per farlo è quello di abbaiare alle spalle degli avventori della metro e quindi fare cadere ciò che stanno portando in mano. Nel caso in cui si tratti di bottiglie di vodka potremo generare delle simpatiche combo.

La barra del nostro animaletto domestico, cane o gatto randagio che sia, si abbassa velocemente nel caso in cui abbaiamo o non mangiamo, perdendo così energia preziosa. Dobbiamo quindi tenerla sempre ben rifocillata e piena e quindi in base a quello che ingeriremo potremo tenerla più o meno alta.  
Se faremo cadere del cibo a terra invece che prenderlo velocemente al volto dopo avere spaventato i pendolari, questo cibo avrà un minor valore energetico.

Potremo anche cucinare i cibi, aumentando così i punti, facendo cadere una bottiglia di vodka e quindi facendola esplodere potendo così riscaldare le pietanze. Abbaiando in aria manterremo questi cibi sospesi più a lungo e sono presenti anche degli alimenti come il cioccolato che ci daranno tanti punti ma contemporaneamente ci abbasseranno la vitalità.  
Gli ostacoli sono rappresentati dai pendolari che faranno di tutti per proteggere il loro panino. Quando poi avanzeremo nel gioco potranno comparire in metro a metterci i bastoni tra le ruote anche le babushke, gli orsi e altre creature che potranno danneggiarci pesantemente con i loro attacchi. Ogni nemico avrà la possibilità di generare una combo particolare che permetterà di fare nuovi punti a rotazione.

Le missioni nei vari livelli sono le più disparate dal impedire alle altre bande di cani di mangiare certi cibi al fare più punti possibili tramite combo.

Il gameplay si apre in maniera progressiva e quindi nuove funzioni per compiere varie combo si aprono mano a mano.  
Le modalità presenti sono naturalmente una campagna composta dai vari livelli e anche una modalità endless ormai immancabile in questo tipo di produzioni che ci mette di fronte avversari sempre più impegnativi in maniera costante e infinita. Questo elemento aumenta esponenzialmente la longevità generale del titolo.

Dal punto di vista tecnico il titolo fa largo uso della pixel art e i personaggi hanno animazioni molto divertenti e in linea con il titolo, sia per quanto concerne i personaggi principali che gli antagonisti.

Piccola nota di colore rappresentata dal poter sbloccare altri protagonisti, su tutti il Niddhogg.

**Voto: 7.5**
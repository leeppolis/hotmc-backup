---
layout: rubriche
category: Rubriche
banner: "/assets/uploads/import.rubriche/code1.jpg"
title: "Code Shifter"
excerpt: "Arc System Works è forse una delle software house purtroppo meno lodate in circolazione per gli splendidi giochi che realizza. Sono loro invece a essere dietro a grandissimi titoli di qualità come Guilty Gear, BlazBlue e Double Dragon. Questo Code Shifter può diventare un altro grande classico del genere che mescola assieme tutti questi grandi [&hellip"
quote: ""
description: "Arc System Works è forse una delle software house purtroppo meno lodate in circolazione per gli splendidi giochi che realizza. Sono loro invece a essere dietro a grandissimi titoli di qualità come Guilty Gear, BlazBlue e Double Dragon. Questo Code Shifter può diventare un altro grande classico del genere che mescola assieme tutti questi grandi [&hellip"
keywords: ""
date: 2020-02-06T00:00:00.000+01:00
author: "Game Master"
cover: "/assets/uploads/import.rubriche/code1.jpg"
pagination:
  enabled: true

---

Arc System Works è forse una delle software house purtroppo meno lodate in circolazione per gli splendidi giochi che realizza. Sono loro invece a essere dietro a grandissimi titoli di qualità come Guilty Gear, BlazBlue e Double Dragon.

Questo Code Shifter può diventare un altro grande classico del genere che mescola assieme tutti questi grandi franchise in un titolo scrolling, in pixel art e tanta buona musica in chiptune per la felicità dei tanti nostalgici attualmente in circolazione.  
Il setting è quello della Awesome Rainbow Corp ossia una software house che si sta preparando al suo più grande lancio di sempre.

Qualcosa sembra però andare storto e infatti il codice comincia a essere infettato da una moltitudine di bug.  
Noi vestiremo i panni di Stella ossia colei che ha inventato un sistema infallibile per eliminare ogni potenziale virus dal sistema. Si trasforma infatti in Sera il suo alter ego digitale che può eliminare in un batter d’occhio tutti i bug del mondo digitale.  
Il gameplay è quindi quello di un platform a scorrimento dove dovremo attaccare e distruggere tutto ciò che comparirà a schermo.

Le caratteristiche della protagonista però si fonderanno con tutti i personaggi che incontreremo strada facendo e quindi in base alle skills assimilate l’approccio al gameplay e al combattimento saranno nettamente differenti.

Ogni ostacolo o circostanza di gioco necessiterò poi di un personaggio adatto e quindi starà sempre a noi scegliere nella maniera più adatta.

Potremo quindi ritornare sui nostri passi e ritrovare e utilizzare l’eroe più adatto a ogni circostanza per il massimo del risultato.  
In base ai risultati che otterremo sul campo poi potremo anche migliorare le potenzialità di Sera di volta in volta. In questo modo potremo anche tentare di rigiocare i vari livelli a difficoltà maggiori.

Interessante anche la possibilità di giocare un gioco nel gioco ossia Colorful Fighters ovvero il titolo di cui stiamo progressivamente ripulendo il codice. Mano a mano che sbloccheremo personaggi il gioco diventerà sempre più divertente.  
Una vera e propria chicca di gioco nel gioco che gli amanti del genere adoreranno.

Code Shifter è una vera e propria sorpresa con una storia in crescendo e un gameplay tanto nostalgico quanto immediato e divertente.

Una vera e propria esperienza old school con i fiocchi caldamente consigliata.

**Voto: 8**
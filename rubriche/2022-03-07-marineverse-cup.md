---
layout: rubriche
category: Rubriche
banner: "/assets/uploads/import.rubriche/marine1.jpg"
title: "MarineVerse Cup"
excerpt: "MarineVerse Cup ci darà la grande opportunità di sentirci in mezzo al mare all’interno di una regata. Cominceremo il titolo con un tutorial molto esaustivo che ci illustrerà nel migliore dei modi tutti i comandi. Tutto è estremamente realistico e vi sembrerà di essere realmente all’interno di una regata nell’oceano. Dovremo scegliere la tipologia di [&hellip"
quote: ""
description: "MarineVerse Cup ci darà la grande opportunità di sentirci in mezzo al mare all’interno di una regata. Cominceremo il titolo con un tutorial molto esaustivo che ci illustrerà nel migliore dei modi tutti i comandi. Tutto è estremamente realistico e vi sembrerà di essere realmente all’interno di una regata nell’oceano. Dovremo scegliere la tipologia di [&hellip"
keywords: ""
date: 2022-03-07T00:00:00.000+01:00
author: "Game Master"
cover: "/assets/uploads/import.rubriche/marine1.jpg"
pagination:
  enabled: true

---

MarineVerse Cup ci darà la grande opportunità di sentirci in mezzo al mare all’interno di una regata.

Cominceremo il titolo con un tutorial molto esaustivo che ci illustrerà nel migliore dei modi tutti i comandi. Tutto è estremamente realistico e vi sembrerà di essere realmente all’interno di una regata nell’oceano.

Dovremo scegliere la tipologia di imbarcazione e quindi via alla ricerca della prossima boa da circumnavigare in modo da battere gli avversari. Importante specificare come il titolo non sia per nulla un arcade ma piuttosto verso il concetto simulativo e quindi nulla è lasciato al caso. Dovremo padroneggiare tutte le leve in modo da poter rivaleggiare con gli avversari.

C’è naturalmente una modalità multiplayer per giocare con altri giocatori umani sparsi nel mondo oppure potremo affrontare in singolo una sorta di missioni e di minigames che anch’essi contribuiranno ad apprendere al meglio i meccanismi.

Potremo comunque accedere vari power up che potranno dare grandi benefit a tutta la squadra e a noi come skipper. Il gioco è molto curato anche dal punto di vista grafico e ad esempio il porticciolo che funge da hub per qualunque attività è un vero e proprio piacere per gli occhi.

Importante dire come su ogni imbarcazione noi avremo la possibilità di occupare qualsiasi posizione quindi non solo al timone come skipper ma potremo anche occuparci delle vele o stare a poppa e a prua.

Un’esperienza molto particolare che in VR assume tutto un altro sapore e vi darà realmente la sensazione di trovarvi in mezzo al mare durante una navigazione competitiva.

Se avete un visore per la realtà virtuale è certamente un’esperienza da provare.

**Voto: 7**
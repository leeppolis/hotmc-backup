---
layout: rubriche
category: Rubriche
banner: "/assets/uploads/import.rubriche/HHI-Tee.jpg"
title: "Dress For Success #11: the capsule collection edition!"
excerpt: "Questa volta abbiamo voluto prendere alla lettera la frase “try walking in my shoes”, ci siamo messi nei vostri panni e abbiamo selezionato per voi, tra le recenti uscite, le più toste sneakers in circolazione. Alcune frutto di collaborazioni dal sicuro hype, altre pezzi forti e irrinunciabili per ogni appassionato del genere. La capsule collection [&hellip"
quote: ""
description: "Questa volta abbiamo voluto prendere alla lettera la frase “try walking in my shoes”, ci siamo messi nei vostri panni e abbiamo selezionato per voi, tra le recenti uscite, le più toste sneakers in circolazione. Alcune frutto di collaborazioni dal sicuro hype, altre pezzi forti e irrinunciabili per ogni appassionato del genere. La capsule collection [&hellip"
keywords: ""
date: 2015-06-03T00:00:00.000+01:00
author: "Monica Faretra"
cover: "/assets/uploads/import.rubriche/HHI-Tee.jpg"
pagination:
  enabled: true

---

Questa volta abbiamo voluto prendere alla lettera la frase “try walking in my shoes”, ci siamo messi nei vostri panni e abbiamo selezionato per voi, tra le recenti uscite, le più toste sneakers in circolazione. Alcune frutto di collaborazioni dal sicuro hype, altre pezzi forti e irrinunciabili per ogni appassionato del genere.

[](https://hotmc.com/wp-content/uploads/2015/06/1b.jpg)

La capsule collection frutto dell’unione tra il brand **Palace** e **Adidas Originals** è già sulla bocca di tutti. Per questa stagione comprende due modelli di sneakers: adidas PALACE Pro Primeknit e adidas PALACE Pro. La nuova silhouette di PALACE Pro Primeknit è contraddistinta da un mix di diversi stili: dalla suola interna e la linguetta modellata ma rimodernizzata, simili a quelle delle Gazelle, all’uso della tecnologia Primeknit che garantisce maggior traspirazione e comfort. Caratterizzata da una tomaia in suede traforata, una soletta interna sagomata, la nuova PALACE Pro è soprattutto il risultato di una grande collaborazione e di una combinazione perfetta degli stili dei due brand. I colori viaggiano sulle tonalità del grigio, passando per il total black fino al bianco/sabbia. Entrambe sono protagoniste di questo ipnotico video:  

[](https://hotmc.com/wp-content/uploads/2015/06/Timberland%5FBeeLine%5FGrassPair.jpg)

Torna invece in questo spazio l’implacabile **Pharrell Williams**: per niente sazio dopo la super-seller **Superstar Adidas multicolor**, ora collabora con **Timberland**, per una partnership creativa tutta al “naturale” ,insieme al suo brand **Billionaire Boys Club**. Si tratta dell’edizione limitata “Bee Line”, in esclusiva per il mondo femminile. Per la s/s’15 Pharrell ha tratto ispirazione dalla natura, applicando le sue doti visual al classic boot 6-Inch di Timberland. Le due stampe, ‘nido d’ape’ e ‘prato’, sono ispirate a immagini tratte dalle riviste di National Geographic. Il boot è realizzato con canvas bionico che contiene per il 50% cotone organico e per il 38% PET riciclato. Solido, resistente e allo stesso tempo sostenibile. Per cuori “green”.

[](https://hotmc.com/wp-content/uploads/2015/06/BOTY-GShock-1.jpg)  
Doppietta di fuoco per **New Era** e **G-Shock**, che hanno unito le forze per creare collaborazioni di livello con due delle più importanti manifestazioni dedicate al mondo della breakdance e delle sue crew. In arrivo a settembre, la linea prodotta con **Battle of The Year** si chiama “Kings of BOTY” ed è composta da versioni customizzate di tre prodotti classici: il celebre 59FIFTY di New Era, la TEE cotton jersey di New Era ed il popolarissimo GA-100 di G-SHOCK. La collezione è caratterizzata da un mood total black in cui spicca l’artwork calligrafico bianco “Kings of BOTY” realizzato a mano da Deep Masito, lo storico writer e voce dei Colle der Fomento.

[](https://hotmc.com/wp-content/uploads/2015/06/HHI-Tee.jpg)  
Dopo anni di attiva collaborazione sulla competizione **ITALY HIP HOP DANCE CHAMPIONSHIP (IHHDC)**, tappa italiana del WHHDC, le tre realtà Hip Hop International, New Era e G-Shock celebrano l”amicizia creativa” con un’ esclusiva “Italian Collection”. Il tema cromatico “Gold”, chiaro richiamo all’elemento che in ambito competitivo contraddistingue l’eccellenza, è il motivo principe di una collezione composta da una versione customizzata del 59FIFTY New, da una TEE New Era customizzata e dalla versione originale del modello GA-100CF-1A9ER di G-Shock. Il design impeccabile è stato curato da Francesco “Paura” Curci.
---
layout: rubriche
category: Rubriche
banner: "/assets/uploads/import.rubriche/leg1.jpg"
title: "Lego Movie 2 The Videogame"
excerpt: "Lego Movie 2 è arrivato in tutte le sale e il tie in non ha tardato anch’esso a giungere su tutte le piattaforme. Un titolo un po’ diverso dalla solita formula che tenta quindi di innovare e percorre la strada di un gioco che mischia elementi da platform adventure e gestionali con una trama che [&hellip"
quote: ""
description: "Lego Movie 2 è arrivato in tutte le sale e il tie in non ha tardato anch’esso a giungere su tutte le piattaforme. Un titolo un po’ diverso dalla solita formula che tenta quindi di innovare e percorre la strada di un gioco che mischia elementi da platform adventure e gestionali con una trama che [&hellip"
keywords: ""
date: 2019-03-19T00:00:00.000+01:00
author: "Game Master"
cover: "/assets/uploads/import.rubriche/leg1.jpg"
pagination:
  enabled: true

---

Lego Movie 2 è arrivato in tutte le sale e il tie in non ha tardato anch’esso a giungere su tutte le piattaforme.

Un titolo un po’ diverso dalla solita formula che tenta quindi di innovare e percorre la strada di un gioco che mischia elementi da platform adventure e gestionali con una trama che punta tutto sulla creatività come sempre e sulla nostra abilità di costruire di tutto con i mattoncini.

Il gioco segue naturalmente la trama dell’ultimo film a firma Mike Mitchell, con una galassia Lego parecchio aumentata in seguito agli eventi raccontati nel primo film. Questa volta il nemico da affrontare è il Generale Sconquasso che arriva direttamente dal Sistema Sorellare e che quindi farà di tutto per creare scompiglio all’interno della nostra realtà.

Molti protagonisti sono stati rapiti come Unikitty, Benny e Batman e portati al cospetto della regina Wello Ke Voglio che vuole fare piazza pulita dei vari abitanti del sistema dei pianeti. Vestiremo quindi i panni di Emmet, Lucy e altri personaggi come la new entry Rex e visiteremo svariati mondi Lego, arruolando preziosi alleati contro Sconquasso.

Il gioco ha quasi una struttura alla Kingdom Hearts dove i vari pianeti sono realtà a se stanti con le proprie caratteristiche e le proprie sotto missioni da portare a termine.  
Dovremo quindi raccogliere tanti mattoncini in modo da aprire il portale successivo e quindi superare nuove sfide in nuove avventure. Il tutto sempre con l’ironia di fondo che contraddistingue i giochi e i film del genere e attraverso la narrazione di Lucy.

E’ stato introdotto il doppiaggio anche se c’è un certo ritorno a quelle cutscenes mute del passato che facevano della buffa espressività dei personaggi fatti di mattoncini un autentico punto di forza della produzione.

L’elemento gestionale è profondamente legato al farming che potremo compiere nei vari mondi durante le fasi più platform e action. Questa varietà di mondi e di libertà di fondo va naturalmente un po’ a discapito del livello di dettaglio anche se tutto rimane sempre molto bello, colorato e variegato.

Soddisfacente anche la quantità di contenuti generale. Sono presenti tante attività secondarie così come una vasta scelta di collezionabili. Con i mattoncini poi potremo realmente sbizzarrirci e creare ogni tipo di oggetto utile per il superamento dei vari livelli come trampolini fino ai veicoli. Il tutto in maniera esponenziale dato che mano a mano che avanzeremo più saranno le nostre possibilità. Divertente anche creare edifici e poi abbellirli come più ci aggrada.

Un more of the same di un titolo che a qualche pecca grafica sopperisce con tantissime cose da fare e una varietà impressionante.

**Voto: 8.5**
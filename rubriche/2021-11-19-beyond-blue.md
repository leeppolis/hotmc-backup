---
layout: rubriche
category: Rubriche
banner: "/assets/uploads/import.rubriche/blue1-640x360.jpg"
title: "Beyond Blue"
excerpt: "Questo titolo molto particolare e per certi versi poetico è quasi più assimilabile a un discorso documentaristico piuttosto che ludico. Il gioco punta sicuramente tutto sull’aspetto visivo rispetto che al gameplay ma questa è comunque una caratteristica estremamente interessante. Vestiremo i panni infatti di Mirai una giovane studiosa degli oceani che studia appunto flora e [&hellip"
quote: ""
description: "Questo titolo molto particolare e per certi versi poetico è quasi più assimilabile a un discorso documentaristico piuttosto che ludico. Il gioco punta sicuramente tutto sull’aspetto visivo rispetto che al gameplay ma questa è comunque una caratteristica estremamente interessante. Vestiremo i panni infatti di Mirai una giovane studiosa degli oceani che studia appunto flora e [&hellip"
keywords: ""
date: 2021-11-19T00:00:00.000+01:00
author: "Game Master"
cover: "/assets/uploads/import.rubriche/blue1-640x360.jpg"
pagination:
  enabled: true

---

Questo titolo molto particolare e per certi versi poetico è quasi più assimilabile a un discorso documentaristico piuttosto che ludico. Il gioco punta sicuramente tutto sull’aspetto visivo rispetto che al gameplay ma questa è comunque una caratteristica estremamente interessante.

Vestiremo i panni infatti di Mirai una giovane studiosa degli oceani che studia appunto flora e fauna degli abissi e in più sta sviluppando un metodo per comunicare con le balene.

Il gioco comincerà proprio con la nascita di un cucciolo di balena che successivamente potremo seguire nei suoi primi passi di vita attraverso la strumentazione particolare come radar e telecamere speciali.

E-Line Media ha messo in campo quindi tutto un risvolto pedagogico e documentaristico che incanta fin dai primi momenti. Attraverso un piccolo sottomarino potremo spostarci in varie zone dell’Atlantico e quindi continuare il nostro cosiddetto whale watching.

Potremo assistere anche all’opera dannosa dell’uomo quando le balene si sposteranno in una zona dove si stanno compiendo delle trivellazioni. Il gameplay quindi ci spingerà solamente a nuotare e analizzare. Ci sarà sempre un puntatore a schermo e premendo un pulsante potremo ricavare tutte le informazioni necessarie su qualche animale o qualche pianta.

Finite le missioni sott’acqua nel sottomarino potremo anche rilassarci leggendo un libro, ascoltando musica o ancora parlando con gli altri membri dell’equipaggio. Il titolo è stato realizzato in collaborazione con la BBC quindi il grado di realismo è elevatissimo e sempre eccellente.

Il gioco ci permette anche di dare uno sguardo verso il futuro della ricerca visto che verranno messi sul campo alcuni strumenti che ancora non esistono nella ricerca oceanografica.

Il titolo quindi è un’esperienza rilassata nel mondo degli oceani che ci consente anche di imparare sicuramente qualcosa. Non ci sono incidenti né pericoli semplicemente dovremo navigare con tranquillità da un punto A a un punto B.

Un ottimo titolo che rilassa e insegna anche qualcosa.

**Voto: 8**
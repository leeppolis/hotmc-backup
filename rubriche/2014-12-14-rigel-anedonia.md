---
layout: rubriche
category: Rubriche
banner: "/assets/uploads/import.rubriche/rigel-640x933.jpg"
title: "Rigel Anedonia"
excerpt: "Rigel, la vampira nata dalla fervida fantasia di Elena de’Grimani, talentuosa fumettista romana, è tornata a colpire. Il sonno di Rigel è durato ben dieci anni ma ora è tornata e la sua volontà di diventare un essere umano a tutti gli effetti è sempre più forte. A differenza infatti delle  altre creature della notte [&hellip"
quote: ""
description: "Rigel, la vampira nata dalla fervida fantasia di Elena de’Grimani, talentuosa fumettista romana, è tornata a colpire. Il sonno di Rigel è durato ben dieci anni ma ora è tornata e la sua volontà di diventare un essere umano a tutti gli effetti è sempre più forte. A differenza infatti delle  altre creature della notte [&hellip"
keywords: ""
date: 2014-12-14T00:00:00.000+01:00
author: "Game Master"
cover: "/assets/uploads/import.rubriche/rigel-640x933.jpg"
pagination:
  enabled: true

---

[](https://hotmc.com/wp-content/uploads/2014/12/rigel.jpg)

Rigel, la vampira nata dalla fervida fantasia di Elena de’Grimani, talentuosa fumettista romana, è tornata a colpire.

Il sonno di Rigel è durato ben dieci anni ma ora è tornata e la sua volontà di diventare un essere umano a tutti gli effetti è sempre più forte. A differenza infatti delle altre creature della notte che abitano gli edifici abbandonati di Roma, Rigel vuole finalmente provare tutte le emozioni degli uomini, dolore compreso.

La vampira è stata protagonista di avventure fantasy-metropolitane di stampo gotico che hanno coinvolto anche apparati corrotti del Vaticano. Nel tempo la saga ha visto la nascita su albi autoprodotti dall’autrice e successivamente la pubblicazione da parte di Panini, raccogliendo un unanime successo di critica e pubblico.

Questo Rigel Anedonia è un albo a sé stante, un inizio fondamentale per tutta una nuova serie di avventure che si possono sviluppare da questo filone. In questo senso possiamo tranquillamente parlare di un vero e proprio reboot di questa saga di successo che in molti appassionati stavano aspettando da tempo.

Durante le 144 pagine che compongono il volume sarete partecipi della ricerca di Rigel di nuove emozioni, in un turbinio di disperazione intensa ma anche sensualità.

Per tutti gli amanti della buona musica inoltre sarà presente nel volume anche una piacevolissima sorpresa. In una particolare sequenza verrà infatti riprodotto il testo di Sonne della band tedesca Rammstein. L’utilizzo delle liriche è stato ufficialmente autorizzato da Till Lindemann, il frontman della band. L’evento conserva un aspetto di unicità assoluta perché è la prima volta che i Rammstein sono coinvolti direttamente in una produzione a fumetti.

Insomma Rigel è tornata e gli appassionati sono avvisati!
---
layout: rubriche
category: Rubriche
banner: "/assets/uploads/import.rubriche/oni1-640x320.jpg"
title: "Oniken Unstoppable Edition"
excerpt: "Oniken giunto ora in questa Unstoppable Edition è un titolo che ricorda in molti aspetti il capolavoro di Tetsuo Hara ossia Hokuto No Ken, conosciuto da noi come Ken il Guerriero. Anche in questo caso il setting è uno scenario post apocalittico e anche il nostro protagonista Zaku dovrà salvare i più deboli e gli [&hellip"
quote: ""
description: "Oniken giunto ora in questa Unstoppable Edition è un titolo che ricorda in molti aspetti il capolavoro di Tetsuo Hara ossia Hokuto No Ken, conosciuto da noi come Ken il Guerriero. Anche in questo caso il setting è uno scenario post apocalittico e anche il nostro protagonista Zaku dovrà salvare i più deboli e gli [&hellip"
keywords: ""
date: 2020-05-27T00:00:00.000+01:00
author: "Game Master"
cover: "/assets/uploads/import.rubriche/oni1-640x320.jpg"
pagination:
  enabled: true

---

Oniken giunto ora in questa Unstoppable Edition è un titolo che ricorda in molti aspetti il capolavoro di Tetsuo Hara ossia Hokuto No Ken, conosciuto da noi come Ken il Guerriero.

Anche in questo caso il setting è uno scenario post apocalittico e anche il nostro protagonista Zaku dovrà salvare i più deboli e gli oppressi dalle grinfie di coloro che dominano le strade con violenza e prepotenza.

C’è infatti una megacorporazione che grazie al suo esercito malvagio di robot tenta di soggiogare tutta la popolazione sopravvissuta.

Grazie alla nostra katana e a qualche granata saremo in grado però di fare piazza pulita dei nemici.

Il punto di forza del titolo di JoyMasher è sicuramente il gameplay che ci viene proposto. Un gameplay di canoni molto classici e frenetici in grado quindi di conquistare sia chi ama questo tipo di titoli sia chi ci si approccia per la prima volta.

Il gioco è un action platform a scorrimento orizzontale, un genere che ha avuto un vero e proprio exploit durante l’epoca d’oro dei sedici bit.

Queste similarità sono molto evidenti sia per quanto concerne il già citato gameplay che per quanto riguarda un altro elemento fondamentale di questo tipo di titoli, ossia il level design.

Il sistema di controllo poi è ben calibrato e risponde sempre in maniera ottimale anche nei momenti più concitati.

Il comparto tecnico prevede anche esso un gusto spiccatamente retrò. Il tutto è basato su una pixel art a 8 bit che ha anche un filtro da tubo catodico per l’effetto nostalgia veramente totale.

Discorso similare per quanto concerne le musiche, della stessa atmosfera e matrice.

Un titolo veramente ben congegnato che ci fa fare un salto nel passato. E lo fa nel migliore dei modi con un platform action che convince sotto ogni punto di vista.

Una produzione indie a basso costo che però punta tutto su gameplay, sistema di controllo impeccabile e un level design di tutto rispetto.

**Voto: 8**
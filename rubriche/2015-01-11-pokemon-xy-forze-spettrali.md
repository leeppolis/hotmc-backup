---
layout: rubriche
category: Rubriche
banner: "/assets/uploads/import.rubriche/pokemon.jpg"
title: "Pokemon XY Forze Spettrali"
excerpt: "  Come per le precedenti uscite sono disponibili sia le buste di espansione da dieci carte ognuna sia i due mazzi tematici – Vento Rovente (Fuoco/Erba) e Turbine Voltaico (Elettro/Acqua) per un totale di circa 100 nuove carte. Tutte queste da cercare e collezionare visto che anche in questa uscita sono presenti nuovi Pokémon tra [&hellip"
quote: ""
description: "  Come per le precedenti uscite sono disponibili sia le buste di espansione da dieci carte ognuna sia i due mazzi tematici – Vento Rovente (Fuoco/Erba) e Turbine Voltaico (Elettro/Acqua) per un totale di circa 100 nuove carte. Tutte queste da cercare e collezionare visto che anche in questa uscita sono presenti nuovi Pokémon tra [&hellip"
keywords: ""
date: 2015-01-11T00:00:00.000+01:00
author: "Game Master"
cover: "/assets/uploads/import.rubriche/pokemon.jpg"
pagination:
  enabled: true

---

[](https://hotmc.com/wp-content/uploads/2015/01/pokemon.jpg)

Come per le precedenti uscite sono disponibili sia le buste di espansione da dieci carte ognuna sia i due mazzi tematici – Vento Rovente (Fuoco/Erba) e Turbine Voltaico (Elettro/Acqua) per un totale di circa 100 nuove carte. Tutte queste da cercare e collezionare visto che anche in questa uscita sono presenti nuovi Pokémon tra cui il misterioso Diancie (in grado di creare una grossa quantità di diamanti), due nuovi Pokémon megaevoluzione Mega Gengar-EX e Mega Manectric-EX, e di sei nuovi Pokémon-EX, ovvero Gengar-EX, Manectric-EX, Malamar-EX, Florges-EX, Dialga-EX e Aegislash-EX. Per non parlare delle quattro nuove carte Pokémon-EX ultrarare a figura intera e della carta Dialga-EX metallizzata essendo questa stampata su sfondo metallizzato (tipo argento per rendere l’idea). Per chi non conosce il gioco si può riassumere come una sfida tra due allenatori, in possesso di un mazzo di carte le quali raffigurano alcune delle simpatiche creature. Per iniziare a giocare i due contendenti si devono munire di un mazzo di sessanta carte (scelte tra tutte quelle in suo possesso e con alcuni limiti di quantità), una monetina (si trova dentro il pack di sessanta carte acquistabile in edicola o nei negozi specializzati e si presenta di diversi colori) da lanciare nel caso sia necessario durante lo svolgimento della partita (lo “dirà” la carta se necessario) ed alcuni segnalini (dodici da 10 punti, tre da 50 punti, uno da 100 punti, un cerotto e un teschio). Ovviamente esistono diverse tipi di carte (base, fase1, fase2, allenatore solo per citarne qualche tipologia) e alcune di queste non possono superare una determinata quantità di presenza nel mazzo (solitamente quattro). Inoltre a dispetto di quanto si possa credere, non è importante il disegno del Pokémon raffigurato, bensì; il nome con cui la creatura è identificato ai fini di stabilire se una carta può essere schierata o meno. Oltre ai due mazzi tematici, in edicola o nei negozi specializzati potrete acquistare anche uno dei quattro pacchetti ovvero MegaGengar, MegaManectric, Aegislash e Diancie. Inutile dire che è in questi che si troveranno le carte più pregiate e ricercate, carte che non si trovano mai nei due set base di 60 carte. Forse un po’ oneroso, ma è questo il “lavoro” del collezionista! Così; come la precedente espansione, ogni busta dell’espansione Forze Spettrali contiene 10 carte e una carta codice per sbloccare delle carte virtuali nel GCC Pokémon Online. Anche per questa espansione, l’acquisto rimane imprescindibile per chi gioca o semplicemente colleziona le carte vuoi per avere aggiornata la propria squadra, vuoi perché avere nel mazzo le nuove carte Mega, garantisce sicuramente un certo vantaggio a patto di sapere gestire le proprie risorse, perché il gioco di carte richiede sempre una minima attenzione e strategia per essere portato a termine da vincitore. 

Voto: 8
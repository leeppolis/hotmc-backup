---
layout: rubriche
category: Rubriche
banner: "/assets/uploads/import.rubriche/dk1.jpg"
title: "Double Kick Heroes"
excerpt: "Double Kick Heroes è un approccio nuovo di zecca al mondo un po’ congestionato al momento dei vari rhythm games. Nel gioco impersoneremo una band al completo che sfreccia su alcune autostrade di un’America post apocalittica dove tutto appare abbandonato e in macerie in maniera perenne. Ovunque regna la distruzione e ci sono mutanti e [&hellip"
quote: ""
description: "Double Kick Heroes è un approccio nuovo di zecca al mondo un po’ congestionato al momento dei vari rhythm games. Nel gioco impersoneremo una band al completo che sfreccia su alcune autostrade di un’America post apocalittica dove tutto appare abbandonato e in macerie in maniera perenne. Ovunque regna la distruzione e ci sono mutanti e [&hellip"
keywords: ""
date: 2018-04-27T00:00:00.000+01:00
author: "Game Master"
cover: "/assets/uploads/import.rubriche/dk1.jpg"
pagination:
  enabled: true

---

Double Kick Heroes è un approccio nuovo di zecca al mondo un po’ congestionato al momento dei vari rhythm games.  
Nel gioco impersoneremo una band al completo che sfreccia su alcune autostrade di un’America post apocalittica dove tutto appare abbandonato e in macerie in maniera perenne.

Ovunque regna la distruzione e ci sono mutanti e criminali alla Mad Max che tenteranno in ogni modo di fermare la nostra corsa.

La macchina è tutta equipaggiata con armi musicali e al di sopra dello schermo troveremo la corsa che staremo svolgendo.  
Sotto invece c’è una linea di note alla Guitar Hero per fare quanto più danno possibile agli inseguitori, inanellando tutte le note giusto al momento giusto.

Con i tasti W e S muoveremo il mezzo sopra e sotto sulla strada, direzionandolo nel migliore dei modi mentre con le frecce direzionali potremo inanellare la sequenza di note.

Con i tasti Shift e Control poi potremo fare parecchi danni. Importante evidenziare come nel caso in cui surriscalderemo troppo gli strumenti con eccessivo fuoco incrociato, l’arsenale perderà inevitabilmente di potenza.

Più lunga sarà la striscia più potente sarà l’attacco naturalmente e quindi saremo incentivati a non sbagliare mai.  
Il gioco poi fa leva su una splendida grafica in pixel art dal sapore retrò. Le animazioni sono state realizzate in maniera molto sapiente così come la scelta dei colori.

Ogni personaggio poi è caratterizzato in maniera magistrale anche attraverso i dialoghi testuali parecchio divertenti. Ogni personaggio infatti appartiene a un sottogenere differente di metal e questo si riflette soprattutto nel suo look e nel suo approccio musicale. Peccato che durante le corse forsennate in autostrada non potremo goderci troppo il panorama e le abilità dei vari musicisti dato che dovremo sempre prestare massima attenzione al flusso di note.

I vari personaggi poi sono basati anche nei nomi a controparti reali.

Il gioco offre poi una buona longevità data la possibilità di ripetere più e più volte le varie tracce e quindi migliorare sul campo i propri risultati.

Un titolo veramente divertentissimo, curato in ogni dettaglio e che trasuda grande passione per la musica da tutti i pori.

Una vera e propria boccata d’aria nell’ambito dei rhythm games.

**Voto: 8.5**
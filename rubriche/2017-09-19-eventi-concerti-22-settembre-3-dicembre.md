---
layout: rubriche
category: Rubriche
banner: "/assets/uploads/import.rubriche/mos_def_04.jpg"
title: "Eventi & Concerti: 22 settembre – 3 dicembre"
excerpt: "Bentornati su questi schermi! Il consiglio è quello di cominciare a mettere da parte i soldini, perché anche questa volta ci sono parecchi concerti da non perdere a nessun costo (ma per fortuna c’è anche qualche evento gratuito!). Si riparte dal Festival della Poesia a Castelfranco Emilia, in provincia di Modena, dove il 22 settembre ci sarà [&hellip"
quote: ""
description: "Bentornati su questi schermi! Il consiglio è quello di cominciare a mettere da parte i soldini, perché anche questa volta ci sono parecchi concerti da non perdere a nessun costo (ma per fortuna c’è anche qualche evento gratuito!). Si riparte dal Festival della Poesia a Castelfranco Emilia, in provincia di Modena, dove il 22 settembre ci sarà [&hellip"
keywords: ""
date: 2017-09-19T00:00:00.000+01:00
author: "Marta Blumi Tripodi"
cover: "/assets/uploads/import.rubriche/mos_def_04.jpg"
pagination:
  enabled: true

---

Bentornati su questi schermi! Il consiglio è quello di cominciare a mettere da parte i soldini, perché anche questa volta ci sono parecchi concerti da non perdere a nessun costo (ma per fortuna c’è anche qualche evento gratuito!).

Si riparte dal **Festival della Poesia** a Castelfranco Emilia, in provincia di Modena, dove il 22 settembre ci sarà un incontro-confronto straordinario: quello tra **Murubutu e Francesco Guccini**. Finalmente il rap viene elevato al rango di poesia e cantautorato! Tutte le info [**qui**](https://www.facebook.com/events/1202167366593769/?acontext=%7B%22ref%22%3A%2223%22%2C%22action%5Fhistory%22%3A%22null%22%7D).

Il 6 ottobre torna a Milano il sempre benvenuto **Cody ChesnuTT**: tutte le info [**qui**](https://www.facebook.com/events/499462270406179/?acontext=%7B%22source%22%3A5%2C%22page%5Fid%5Fsource%22%3A420705277987694%2C%22action%5Fhistory%22%3A[%7B%22surface%22%3A%22page%22%2C%22mechanism%22%3A%22main%5Flist%22%2C%22extra%5Fdata%22%3A%22%7B%5C%22page%5Fid%5C%22%3A420705277987694%2C%5C%22tour%5Fid%5C%22%3Anull%7D%22%7D]%2C%22has%5Fsource%22%3Atrue%7D).

Il 7 e 8 ottobre, una notizia clamorosa! **Mos Def aka Yasiin Bey** sbarca a Bari per **L’Acqua in Testa Music Festival**! Per ora non ci sono ancora i dettagli, ma vi suggeriamo di tenere d’occhio la relativa [**pagina Facebook**](https://www.facebook.com/acquaintesta).

Il 12 ottobre, grandissime notizie per tutti gli amanti della golden age: **Pete Rock & C.L. Smooth** sbarcano al leggendario Biko di Milano! Dettagli [**qui**](https://www.facebook.com/events/150651768858925/).

E sempre il 12 ottobre, ci giunge voce di una data ancora da annunciare di **Shabaam Shadeeq**. Più info non appena disponibili.

Giovedì 19 ottobre tornano in Italia anche gli **Onyx**, più precisamente a Torino: dettagli [**qui**](https://www.facebook.com/events/1953717728242900).

Saltiamo direttamente a novembre, più precisamente dall’1 al 7, con l’annuncio della line-up del **Club 2 Club** di Torino, come sempre ricchissima. Purtroppo quest’anno non ci sono act puramente hip hop, ma sicuramente c’è terreno fertile per chi ama le contaminazioni. Tra i nomi da non perdere citiamo **Jungle**, **Kamasi Washington** e **Mura Masa**. Info e prevendite [**qui**](http://clubtoclub.it/it/).

Dal 2 al 12 novembre, invece, Milano ospita il sempre ottimo **JazzMi**: quest’anno ancora più clamoroso del solito, perché la una line-up come sempre impeccabile (vedi alla voce **Chilli Gonzales, Sun Ra Archestra, Ben L’Oncle Soul** e tanti altri) è capitanata dai magnifici **De La Soul**, il 3 novembre! Info e prevendite già disponibili [**qui**](http://www.jazzmi.it/).

Il 9 e il 10 novembre si vocifera di un ritorno di **Oddisee** in Italia, dopo la standing ovation per i suoi concerti dell’anno scorso: più info non appena disponibili. Idem per **Illa-J**, fratello di J Dilla, che invece dovrebbe essere dalle nostre parti tra il 24 e il 26.

L’11 novembre, invece, è confermatissima la presenza di **Evidence** a Padova, unica data italiana per ora. Tutte le info [**qui**](https://www.facebook.com/events/1464350100319319/?acontext=%7B%22ref%22%3A%2222%22%2C%22feed%5Fstory%5Ftype%22%3A%22376%22%2C%22action%5Fhistory%22%3A%22null%22%7D&pnref=story).

Dal 21 al 26 novembre, invece, è il turno della terza edizione di una rassegna che già promette benissimo: il **Linecheck Music Meeting** a Milano. Prende a modello molti altri eventi simili all’estero e vuole essere un’occasione di incontro e aggiornamento professionale per gli addetti ai lavori, oltre che una buona scusa per vedersi qualche ottimo concerto. Ci sarà quindi una parte più formativa, con corsi, conferenze e incontri aperti agli iscritti, e una parte puramente live. In quest’ultima, la line up è notevole: si va da **Little Dragon** a **Thundercat**, fino ad arrivare al gran finale con **Freddie Gibbs**. Info e prevendite, sia per l’aggiornamento professionale che per i concerti, [**qui**](http://www.linecheckfestival.com/).

Ottima line-up anche per il **Jazz Re:Found**, ormai una garanzia nell’ambito dei festival invernali italiani. Quest’anno sarà dal 29 novembre al 3 dicembre a Torino, e tra i nomi degni di nota segnaliamo **Thundercat** e **Roni Size**. Info e prevendite [**qui**](http://jazzrefound.it/never-hype-ever-ahead/).

E con questo è tutto, se abbiamo dimenticato qualcosa ci trovate [**su Facebook**](https://www.facebook.com/hotmcmag). Alla prossima!2
---
layout: rubriche
category: Rubriche
banner: "/assets/uploads/import.rubriche/WAXF0100BK.jpg"
title: "Check the Technique: dietro le quinte dei classici del rap"
excerpt: "L’hip hop, negli Stati Uniti, abbraccia tutti i settori del business, è una cosa stranota. Il giornalismo hip hop è fiorente e rispettato, e i libri sull’argomento si sprecano, sia in quantità che in qualità. Brian Coleman, giornalista musicale di Boston, si può permettere il lusso di pubblicare un libro sugli artisti più in voga [&hellip"
quote: ""
description: "L’hip hop, negli Stati Uniti, abbraccia tutti i settori del business, è una cosa stranota. Il giornalismo hip hop è fiorente e rispettato, e i libri sull’argomento si sprecano, sia in quantità che in qualità. Brian Coleman, giornalista musicale di Boston, si può permettere il lusso di pubblicare un libro sugli artisti più in voga [&hellip"
keywords: ""
date: 2012-02-20T00:00:00.000+01:00
author: "Mirko "Mic" Jacono"
cover: "/assets/uploads/import.rubriche/WAXF0100BK.jpg"
pagination:
  enabled: true

---

L’hip hop, negli Stati Uniti, abbraccia tutti i settori del business, è una cosa stranota. Il giornalismo hip hop è fiorente e rispettato, e i libri sull’argomento si sprecano, sia in quantità che in qualità. Brian Coleman, giornalista musicale di Boston, si può permettere il lusso di pubblicare un libro sugli artisti più in voga negli anni ’80 e sulla genesi dei loro classici (_Rakim Told Me_), e poi ampliarlo scrivendone un altro, dedicandolo agli “hip hop junkies” (paragonando quindi gli appassionati ai “junkie”, i tossicodipendenti conclamati, per spiegare l’amore che spinge una persona ad acquistare un libro del genere), dal titolo _Check The Technique_, pubblicato negli States nel 2007.

_Check The Technique_ prende 15 album da _Rakim Told Me_ e aggiunge altri 21 album storici pubblicati negli anni ’90, dando status quasi “letterario” alle cosiddette _liner notes:_ quel mix di aneddoti, leggende e cose accadute realmente che permeano la creazione di un album.

Introdotto dal buon Ahmir ‘?uestlove’ Thompson, troviamo in rigoroso ordine alfabetico 36 album, che coprono un lasso temporale che va dal 1986 (_Raising Hell_ dei Run-DMC) al 1996 (_The Score_ dei Fugees e _Firing Squad_ degli M.O.P.). Mai tradotto in italiano (e sfido, praticamente qui avrebbe mercato pari a zero), complicato da seguire se non si mastica l’inglese visto che Coleman riporta le parole delle interviste esattamente così come sono, il libro ha il pregio di non dedicarsi ad un lato solo della faccenda, anzi: esplora i differenti aspetti che questa musica, questa cultura, ha sviluppato nel corso degli anni, nonostante la radice di partenza, scorrendo le interviste, sia comune a tutti quanti. Valorizza al massimo le parole, i concetti e la storia dei soggetti su cui decide di focalizzarsi, sia nel racconto della loro nascita come artisti, sia nel “track-by track” del classico su cui verte l’analisi.

Se siete appassionati di rap, questo libro lo dovreste avere per forza, anche perché si scoprono un sacco di robe. A me, ad esempio, è successo di vedere demolita qualche certezza acquisita nel corso degli anni. Un esempio? Stando a Parrish, Sermon non ha prodotto i loro primi due o tre dischi. Oppure che gli Onyx hanno scritto _Bacdafucup_ sotto effetto dell’LSD. L’avreste mai detto?

Check the technique: liner notes for hip hop junkies  
di Brian Coleman  
Villard Publishing  
20 dollari
---
layout: rubriche
category: Rubriche
banner: "/assets/uploads/import.rubriche/De+La+Soul+dela1.jpg"
title: "Eventi & Concerti: 12 agosto – 9 novembre"
excerpt: "Ben ritrovati su questi schermi per il consueto appuntamento con la rubrica eventi, per organizzare la propria estate al ritmo dei concerti più interessanti. Questa settimana si parte con un festival. Il primo, il Filagosto, si svolge giustappunto a Filago, nella bergamasca, è totalmente gratuito e si alterneranno sul palco dal 30 luglio al 4 [&hellip"
quote: ""
description: "Ben ritrovati su questi schermi per il consueto appuntamento con la rubrica eventi, per organizzare la propria estate al ritmo dei concerti più interessanti. Questa settimana si parte con un festival. Il primo, il Filagosto, si svolge giustappunto a Filago, nella bergamasca, è totalmente gratuito e si alterneranno sul palco dal 30 luglio al 4 [&hellip"
keywords: ""
date: 2013-07-30T00:00:00.000+01:00
author: "Marta Blumi Tripodi"
cover: "/assets/uploads/import.rubriche/De+La+Soul+dela1.jpg"
pagination:
  enabled: true

---

Ben ritrovati su questi schermi per il consueto appuntamento con la rubrica eventi, per organizzare la propria estate al ritmo dei concerti più interessanti.

Questa settimana si parte con un festival. Il primo, il **Filagosto**, si svolge giustappunto a Filago, nella bergamasca, è totalmente gratuito e si alterneranno sul palco dal 30 luglio al 4 agosto numerose band di ogni genere e tipologia, tra cui il 31 luglio una bella accoppiata di reggae italiano e internazionale: **Israeli Vibes** e **Makako Jump**. Tutte le info sul [**sito**](http://www.filagostofestival.it/2013/ "http://www.filagostofestival.it/2013/").

Altro festival da non perdere è il tradizionale **Gusto Dopa al Sole**, giunto ormai alla quattordicesima edizione. il 12 agosto ospiterà un artista d’eccezione: **Snoop Lion**, ex Snoop Dogg. Per ulteriori informazioni vi rimandiamo al **[sito dell’evento](http://gustodopaalsole.com/it/programma/ "http://gustodopaalsole.com/it/programma/"),** che replica il 16 agosto con la seconda puntata, per così dire: stavolta a guidare la line-up c’è **Alborosie.** In entrambe le serate si esibiranno anche vari altri artisti reggae e rap italiani, il cui elenco è consultabile sul sito.

Ricordiamo inoltre ai miliardari all’ascolto che il 13 agosto **Mary J. Blige** si esibirà a Cala di Volpe, in Costa Smeralda, nella lussuosa cornice dello Starwood Hotel. Per informazioni vi suggeriamo di rivolgervi [**direttamente all’albergo**](https://www.starwoodhotels.com/luxury/property/overview/index.html?propertyID=59&ES=LPS%5F59%5FFR%5FLC%5FLANGDD%5FICM%5FEAME&language=it%5FIT&localeCode=it%5FIT&PS=LGEN%5FAA%5FDEMA%5FCGGL%5FTPRP "http://www.starwoodhotels.com/luxury/property/overview/index.html?propertyID=59&ES=LPS_59_FR_LC_LANGDD_ICM_EAME&language=it_IT&localeCode=it_IT&PS=LGEN_AA_DEMA_CGGL_TPRP").

Altro reminder importante: dal 22 al 24 agosto c’è lo storico **Hip Hop Kemp** in Repubblica Ceca. Come ogni anno gli italiani hanno ampia possibilità di informarsi sulla line-up e raggiungere alla location grazie a un apposito [**sito italiano**](http://www.hiphopkemp.it/ "http://www.hiphopkemp.it/") partner dell’evento. Non vi scriviamo tutta la line-up perché è davvero infinita, ma vi invitiamo senz’altro a darci un’occhiata.

Il 20 settembre c’è la finale del grande evento di cui Hotmc è partner, [**Genova Per Voi**](http://genovapervoi.com/ "http://genovapervoi.com/") (ve ne avevamo già parlato [**qui**](https://hotmc.com/genova-per-voi-hotmc-seleziona-i-rapper-per-il-primo-talent-sul-songwriting/ "http://hotmc.com/genova-per-voi-hotmc-seleziona-i-rapper-per-il-primo-talent-sul-songwriting/")): al Teatro della Tosse di Genova i finalisti della categoria rap, più alcuni ospiti speciali, si esibiranno per aggiudicarsi un contratto di edizioni con Universal Music. Ulteriori informazioni e il programma dettagliato della serata in arrivo a breve, ma per il momento cominciate a salvare la data, come si suol dire.

Il 21 settembre è il giorno del ritorno dei **De La Soul** a Milano (con loro anche **Cooly G**, **dj Trix**, **Moddi** e **dj Lugi**), nell’ambito della rassegna **Ouverture** di Elita, che dal 12 al 22 settembre contribuirà a rendere la città una vera capitale europea con eventi, concerti e dj set di ogni tipo: tutte le informazioni, nonché i biglietti, [**già disponibili qui**](https://www.mioticket.it/elita/Default.asp "https://www.mioticket.it/elita/Default.asp").

Il 24 settembre, se non vi sentite particolarmente esterofili, c’è il consueto **compleanno di Hip Hop Tv** al Forum di Assago: tutte le info [**su Facebook**](https://www.facebook.com/hiphoptvitaly "https://www.facebook.com/hiphoptvitaly").

Altra novità della stagione: **Fabolous** passerà da Milano il 25 settembre per la sua unica data italiana. Le [**prevendite**](http://www.ticketone.it/tickets.html?affiliate=IGA&doc=erdetaila&fun=erdetail&erid=1015110&includeOnlybookable=true&gclid=CJarmP361rgCFYRa3godmycA9Q "http://www.ticketone.it/tickets.html?affiliate=IGA&doc=erdetaila&fun=erdetail&erid=1015110&includeOnlybookable=true&gclid=CJarmP361rgCFYRa3godmycA9Q") sono già aperte.

Il 16 ottobre, un evento davvero imperdibile per gli amanti del reggae di ogni età: **Shaggy** torna a Milano, accompagnato stavolta da due leggende come **Sly & Robbie**, che oltre ad avere contribuito a porre le fondamenta del genere (si stima che la loro produzione, per sé e per gli altri, conti circa 200.000 brani) hanno anche prodotto l’ultimo album di Shaggy, dando una svolta decisa e particolare al suo sound. Le [**prevendite**](http://www.ticketone.it/shaggy-biglietti.html?affiliate=ITT&doc=artistPages/tickets&fun=artist&action=tickets&kuid=462890 "http://www.ticketone.it/shaggy-biglietti.html?affiliate=ITT&doc=artistPages/tickets&fun=artist&action=tickets&kuid=462890") sono già aperte, anche in questo caso.

Se invece avevate intenzione di andare a vedere **Bruno Mars** a Milano il 10 ottobre, rassegnatevi: il concerto è sold out da qualche settimana.

Ricordiamo infine che il 9 novembre i **Dilated Peoples** tornano a Milano nella stessa location che avevano letteralmente ribaltato qualche anno fa, ovvero il Tunnel. I biglietti sono già in vendita sul [**sito di Livenation**](https://www.livenation.it/artist/dilated-peoples-tickets "http://www.livenation.it/artist/dilated-peoples-tickets").

Ultimissima anteprima: si vocifera di un tour italiano di **French Montana** in autunno. Speriamo di essere in grado di darvi più informazioni nella prossima puntata della rubrica!

Se ci fossimo persi qualche data o qualche evento, come sempre il modo giusto per segnalarcelo è [**Facebook**](https://www.facebook.com/pages/Hotmccom/263605365068 "https://www.facebook.com/pages/Hotmccom/263605365068"). Buona vita a tutti!

**UPDATE #1:** Un grazie a Daniel Dskills che ci segnala un evento non ancora lanciato ufficialmente, ma già segnalato nelle date del tour: il 21 settembre a Bologna farà tappa il tour di tributo **J Dilla: Welcome to Dillaville**, che vedrà alternarsi sul palco gli **Slum Village** (ivi compreso il fratello di Dilla, **Illa J**), **Guilty Simpson**, **Frank n Dank** e **Slimkid3** dei Pharcyde. Ulteriori informazioni nella prossima puntata della rubrica!

**UPDATE #2:** Ci informano che il prezzo del concerto + cena di **Mary J. Blige** si aggirerà attorno ai mille euro. No, non abbiamo sbagliato a digitare: un 1 seguito da tre zeri.
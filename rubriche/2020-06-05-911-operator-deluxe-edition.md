---
layout: rubriche
category: Rubriche
banner: "/assets/uploads/import.rubriche/911a-640x320.jpg"
title: "911 Operator Deluxe Edition"
excerpt: "Il 911 è il numero che oltreoceano si utilizza nel caso di emergenze. Jutsu Games ci permette appunto di vestire i difficili panni di un operatore del 911 ossia coloro che devono gestire lo stress e dirigere le operazioni di intervento. Il gameplay è una via di mezzo tra uno strategico e gestionale in cui [&hellip"
quote: ""
description: "Il 911 è il numero che oltreoceano si utilizza nel caso di emergenze. Jutsu Games ci permette appunto di vestire i difficili panni di un operatore del 911 ossia coloro che devono gestire lo stress e dirigere le operazioni di intervento. Il gameplay è una via di mezzo tra uno strategico e gestionale in cui [&hellip"
keywords: ""
date: 2020-06-05T00:00:00.000+01:00
author: "Game Master"
cover: "/assets/uploads/import.rubriche/911a-640x320.jpg"
pagination:
  enabled: true

---

Il 911 è il numero che oltreoceano si utilizza nel caso di emergenze. Jutsu Games ci permette appunto di vestire i difficili panni di un operatore del 911 ossia coloro che devono gestire lo stress e dirigere le operazioni di intervento.

Il gameplay è una via di mezzo tra uno strategico e gestionale in cui gestire le risorse in campo in modo da affrontare le emergenze che appariranno sulla mappa o che vi arriveranno tramite chiamate al centralino.

A volte le emergenze muteranno in divenire e quindi dovremo modificare l’approccio strada facendo e quindi magari fare intervenire anche ambulanze e pompieri.

Dovremo quindi avere sempre un occhio sulla mappa per capire come andranno le cose mano a mano.

Al termine di ogni emergenza riceveremo una valutazione che ci permetterà di ricevere più fondi e anche essere promossi per gestire emergenze in città sempre più grandi e prestigiose.

Le location sono sei diverse che presentano diverse circostanze e situazioni che complicheranno non poco la vita a noi operatori.

Ci potranno capitare risse, intossicazioni, litigi o i classici disturbi della quiete pubblica.

Dovremo quindi sempre investire nell’organico e soprattutto nei mezzi e nell’equipaggiamento in modo da essere sempre efficienti e performanti.

Il gioco ha un approccio in due dimensioni con una visuale isometrica dall’alto in modo da avere sempre sotto controllo tutta la situazione delle strade.

Avremo quindi delle icone che rappresentano polizia, pompieri e sanitari e un indicatore che ci segnalerà le varie chiamate e le emergenze in corso.

Una grafica abbastanza ridotta all’osso che però svolge a pieno il suo compito e ci farà perfettamente calare nei panni di un operatore delle emergenze.

Anche il sonoro è parecchio realistico e si consiglia l’utilizzo delle cuffie in modo da sentirsi totalmente immersi nella situazione. Il doppiaggio è infatti molto buono e anche le comunicazioni radio vi faranno sentire sempre al centro dell’azione.

Un buon titolo che passati i primi momenti di smarrimento nel capire dinamiche e situazioni a schermo ci farà sentire totalmente immersi e al centro dell’azione.

**Voto: 7**
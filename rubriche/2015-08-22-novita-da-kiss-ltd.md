---
layout: rubriche
category: Rubriche
banner: "/assets/uploads/import.rubriche/kiss.jpeg"
title: "Novità da Kiss Ltd"
excerpt: "  Come sempre Kiss ci propone degli ottimi titoli indie per Pc che con una spesa irrisoria potranno regalarvi ore di divertimento. Vediamo assieme di cosa si tratta. Agent Awesome Agent Awesome è un titolo che nel suo cuore si può definire di essenza strategica con una simpatica storia a contorno del gameplay. L’umorismo poi [&hellip"
quote: ""
description: "  Come sempre Kiss ci propone degli ottimi titoli indie per Pc che con una spesa irrisoria potranno regalarvi ore di divertimento. Vediamo assieme di cosa si tratta. Agent Awesome Agent Awesome è un titolo che nel suo cuore si può definire di essenza strategica con una simpatica storia a contorno del gameplay. L’umorismo poi [&hellip"
keywords: ""
date: 2015-08-22T00:00:00.000+01:00
author: "Game Master"
cover: "/assets/uploads/import.rubriche/kiss.jpeg"
pagination:
  enabled: true

---

[](https://hotmc.com/wp-content/uploads/2015/07/kiss.jpeg)

**Come sempre Kiss ci propone degli ottimi titoli indie per Pc che con una spesa irrisoria potranno regalarvi ore di divertimento. Vediamo assieme di cosa si tratta.**

 **Agent Awesome**

[](https://hotmc.com/wp-content/uploads/2015/08/agent.jpg)

Agent Awesome è un titolo che nel suo cuore si può definire di essenza strategica con una simpatica storia a contorno del gameplay. L’umorismo poi regna sovrano dato che sembra quasi una parodia del molto più blasonato Hitman.

Dovremo infiltrarci come spie all’interno della malvagia organizzazione E.V.I.L. e fare piazza pulita dei suoi membri anche se spesso verremo presi da scrupoli e rimorsi e in maniera molto simpatica il protagonista esclamerà: “ma anche loro hanno una famiglia!”

Il gioco quindi vi strapperà più di una risata con i suoi dialoghi e farete la conoscenza in maniera molto spiritosa di parecchi classici dei videogiochi inseriti all’interno del gioco come una sorta di cameo.

Dal punto di vista grafico il titolo è piuttosto cartoonoso e quindi il feeling dal punto di vista grafico è anch’esso parecchio amichevole.

[](https://hotmc.com/wp-content/uploads/2015/08/agent-2.jpg)

Il gameplay è abbastanza basilare e basato su schemi a griglie. Ci muoveremo su percorsi abbastanza chiusi senza fare mai rumore per non allertare le varie guardie. Dovremo sempre pianificare le nostre mosse parecchio in anticipo dato che i combattimenti sono piuttosto limitati dal numero esiguo di munizioni che avremo a disposizione e dai pochi gadget che potremo utilizzare. I controlli rispondono sempre bene in ogni circostanza.

Il level design mantiene sempre alto il livello di sfida grazie anche alle mappe che si allargano con il progredire dell’avventura.

Se volete uno stealth game carino e pieno di humour Agent Awesome è ciò che fa per voi.

Voto: 7

**Defend the Highlands**

**[](https://hotmc.com/wp-content/uploads/2015/08/high.jpg)**

Defend the Highlands è un titolo che unisce i generi del Tower Defence con la strategia in tempo reale e un grandissimo amore per la Scozia.

I giocatori vestiranno i panni di alcuni scozzesi che dovranno costruire delle difese forti per poter resistere all’invasione degli inglesi. Questo fondamentalmente il nucleo dell’intero gioco.

Il gruppo di scozzesi è guidato dall’esagitato e nazionalista Alfredo. Utilizzando le armi classiche degli scozzesi come ad esempio le mazze da golf o le catapulte dovremo difendere le nostre posizioni in diverse zone della Scozia, dell’Inghilterra e anche del Galles.

Il tutto è giocato anche in questo caso sul filo dell’ironia con i gallesi che cavalcheranno delle pecore, gli inglesi utilizzeranno delle teiere per combattere mentre gli irlandesi le loro celebri patate.

[](https://hotmc.com/wp-content/uploads/2015/08/high-2.jpg)

Anche le armi riflettono tale approccio molto spiritoso. Un esempio su tutti: il cannone spara porridge!

Il gioco include anche degli eroi che potranno darci un grandissimo vantaggio in battaglia e su tutti spiccherà naturalmente il grandissimo William Wallace.

In base ai nostri risultati sul campo potremo guadagnare punti per migliorare le nostre difese.

Il gioco include anche uno story mode che presenta ben 20 livelli differenti. Potremo in ogni caso organizzare delle battaglie controllate fra amici in multiplayer.

Molto spiritoso e facile da giocarem da provare senz’altro per sperimentare un po’ dello scottish humour.

Voto: 8
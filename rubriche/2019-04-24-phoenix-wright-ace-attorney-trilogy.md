---
layout: rubriche
category: Rubriche
banner: "/assets/uploads/import.rubriche/ace1-640x360.jpg"
title: "Phoenix Wright: Ace Attorney Trilogy"
excerpt: "Ace Attorney uscì nel 2001 per la prima volta su Gameboy Advance e subito dopo approdò anche su Nintendo Ds. Capcom ha pubblicato in Europa il titolo con il nome di Phoenix Wright e anche fuori dalla terra del Sol Levante ha raccolto un discreto successo  e uno zoccolo duro di fans. Il titolo è [&hellip"
quote: ""
description: "Ace Attorney uscì nel 2001 per la prima volta su Gameboy Advance e subito dopo approdò anche su Nintendo Ds. Capcom ha pubblicato in Europa il titolo con il nome di Phoenix Wright e anche fuori dalla terra del Sol Levante ha raccolto un discreto successo  e uno zoccolo duro di fans. Il titolo è [&hellip"
keywords: ""
date: 2019-04-24T00:00:00.000+01:00
author: "Game Master"
cover: "/assets/uploads/import.rubriche/ace1-640x360.jpg"
pagination:
  enabled: true

---

Ace Attorney uscì nel 2001 per la prima volta su Gameboy Advance e subito dopo approdò anche su Nintendo Ds. Capcom ha pubblicato in Europa il titolo con il nome di Phoenix Wright e anche fuori dalla terra del Sol Levante ha raccolto un discreto successo e uno zoccolo duro di fans.

Il titolo è composto da una trilogia che recentemente è arrivato anche su mobile ma ora arriva in alta definizione sulle console principali e su Pc.

Il gameplay presenta un mix vincente tra visual novel e avventura grafica con tanti enigmi e puzzle da portare a termine. Vestiremo i panni dell’avvocato Wright appunto e dovremo in primo luogo raccogliere prove negli scenari che ci ritroveremo ad analizzare e successivamente dibatterle contro l’accusa in tribunale.

Il caso in genere dura tre giorni di gioco da alternarsi quindi tra indagini sul campo e dibattimento in aula. In base ai momenti differenti in cui visiteremo gli scenari potremo scoprire dettagli differenti. Come in un’avventura grafica potremo interagire con i vari oggetti o intraprendere dialoghi con i personaggi per scoprire dettagli interessanti.

In aula potremo controinterrogare i testimoni e quindi fare domande per porre in contraddizione le varie dichiarazioni.

Il gioco non è una simulazione in senso stretto anche se certamente gli appassionati di thriller potranno divertirsi con i casi proposti.

In totale in questa collection avremo a disposizione quindi casi con cui testare le nostre abilità forensi, più o meno cinque per capitolo. Le sorprese e i colpi di scena non mancheranno e in aula si svolgeranno veri e propri duelli.

I casi sono tutti di matrice fortemente nipponica e spaziano dall’omicidio al paranormale, con una carrellata di personaggi molto interessanti. La scrittura è comunque sempre eccellente e i personaggi hanno carisma da vendere in ogni frangente.

L’opera è stata tradotta magistralmente in inglese e dal punto di vista grafico è una versione rivista e corretta di quanto si è visto su mobile, il tutto in alta risoluzione quindi.

Tre giochi in uno con una collection che vi invoglierà a giocarli tutto d’un fiato.

Un classico del mondo videoludico oramai che Capcom ha saggiamente deciso di regalare a una quanto più vasta platea possibile.

**Voto: 8.5**
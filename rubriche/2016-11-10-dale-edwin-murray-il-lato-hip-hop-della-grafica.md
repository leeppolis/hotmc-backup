---
layout: rubriche
category: Rubriche
banner: "/assets/uploads/import.rubriche/4-640x640.jpg"
title: "Dale Edwin Murray: il lato hip hop della grafica"
excerpt: "Quando si passa troppo tempo a pensare come raccontare una storia, non è mai un buon segno. Può capitare che un pezzo rimanga per mesi fermo dentro una cartella del desktop. Scrivere tanto e cancellare tutto con compulsione è sintomo di mancanza di argomentazioni? E rimanere bloccati per mancanza di fantasia? È devastante. A dire [&hellip"
quote: ""
description: "Quando si passa troppo tempo a pensare come raccontare una storia, non è mai un buon segno. Può capitare che un pezzo rimanga per mesi fermo dentro una cartella del desktop. Scrivere tanto e cancellare tutto con compulsione è sintomo di mancanza di argomentazioni? E rimanere bloccati per mancanza di fantasia? È devastante. A dire [&hellip"
keywords: ""
date: 2016-11-10T00:00:00.000+01:00
author: "Goodidea Style"
cover: "/assets/uploads/import.rubriche/4-640x640.jpg"
pagination:
  enabled: true

---

Quando si passa troppo tempo a pensare come raccontare una storia, non è mai un buon segno. Può capitare che un pezzo rimanga per mesi fermo dentro una cartella del desktop**. Scrivere tanto e cancellare tutto con compulsione è sintomo di mancanza di argomentazioni? E rimanere bloccati per mancanza di fantasia?** È devastante. A dire il vero questo è quello che può accadere a qualsiasi artista che sia musicista, illustratore, grafico o fumettista.

Questo però non sembra accadere a **Dale Edwin Murray, in arte DEM**. Illustratore e grafico inglese che come ogni artista che si rispetti (tutti) passa molto del suo tempo in studio, luogo fantastico, fatto di colori, segni di matita e tavolette grafiche, fogli di carta e software Adobe ma soprattutto ricco d’immaginazione.

DEM è un grafico eccezionale e come ogni grafico della sua caratura, a patto che non viva in Italia, pubblica per riviste e quotidiani tra le più più importanti al mondo; **BBC, Wired, Observer Magazine, Waitrose Weekend e The Times**. Ha lavorato con dei colossi come Google e Nike e collaborato con grandi artisti del panorama Hip Hop internazionale.

Un progetto che merita sicuramente di essere segnalato è **_Hip Hop Heads_ in collaborazione con la rivista Complex**_._ Si tratta di stampe da appendere in ufficio, in cameretta o nel salotto di casa vostra con le caricature di rapper e MC famosi. Tra le preferite quella di Ice Cube, che sembra aver apprezzato molto, e di Big Daddy Kane: puoi ordinare la tua preferita sul sito [ **HipHopHeads.co.uk**](http://www.HipHopHeads.co.uk)

Curiosando nelle sue pagine social si trovano un sacco di illustrazioni e soprattutto si capisce che le sue opere **sono molto apprezzate dagli artisti che lui sceglie di rappresentare**. Un esempio è la foto di Spike Lee con una sua stampa, e se cercate bene sul [**suo Tumblr**](http://daleedwinmurray.tumblr.com/) troverete anche gif e un mucchio di altra roba!
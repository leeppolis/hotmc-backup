---
layout: rubriche
category: Rubriche
banner: "/assets/uploads/import.rubriche/tour1-640x360.jpg"
title: "Tour de France 2020"
excerpt: "Benchè questo 2020 sia stato piuttosto sfortunato dal punto di vista delle competizioni dato che ce ne sono state pochissime e la classica del Tour ha subito uno slittamento da luglio a fine agosto, tutti gli appassionati potranno supplire a questo con la nuova incarnazione videoludica. Iniziamo subito con il dire che naturalmente il gioco [&hellip"
quote: ""
description: "Benchè questo 2020 sia stato piuttosto sfortunato dal punto di vista delle competizioni dato che ce ne sono state pochissime e la classica del Tour ha subito uno slittamento da luglio a fine agosto, tutti gli appassionati potranno supplire a questo con la nuova incarnazione videoludica. Iniziamo subito con il dire che naturalmente il gioco [&hellip"
keywords: ""
date: 2020-06-25T00:00:00.000+01:00
author: "Game Master"
cover: "/assets/uploads/import.rubriche/tour1-640x360.jpg"
pagination:
  enabled: true

---

Benchè questo 2020 sia stato piuttosto sfortunato dal punto di vista delle competizioni dato che ce ne sono state pochissime e la classica del Tour ha subito uno slittamento da luglio a fine agosto, tutti gli appassionati potranno supplire a questo con la nuova incarnazione videoludica.

Iniziamo subito con il dire che naturalmente il gioco è un po’ un more of the same che si rinnova anno dopo anno e quindi non aspettatevi grandi rivoluzioni.

Chi lo apprezza da sempre però potrà certamente trovare pane per i propri denti anche in questa edizione.

Anche quest’anno potremo quindi partecipare alla classica Grand Boucle e quindi prendere parte a tappe che hanno fatto la storia dello sport a due ruote come la Parigi- Roubaix, il Delfinario o ancora la classica Parigi-Nizza.

Quest’anno è stata introdotta anche la Liegi-Bastogne-Liegi, tutto in maniera completamente licenziata naturalmente.

Come sempre massima libertà su gestione delle tappe in maniera generale ma anche del proprio corridore intervenendo sui parametri come la pedalata, lo scatto, fino al posizionamento aerodinamico del sellino. Tutta la gestione è quindi come in passato.

Le modalità presenti sono le canoniche Tour de France, Pro Team e Pro Leader ritroviamo anche la Versus Multiplayer e la possibilità di personalizzare tappe e intero giro con My Tour e il potente editor dei ciclisti in pista.

Con Pro Leader poi potremo creare il nostro atleta completamente da zero e quindi concentrarsi sulle nostre doti in solitaria per diventare il nuovo re del ciclismo.

Per il comparto tecnico Cyanide adotta il motto squadra che vince non si cambia e perciò tutto è conservato come in passato con l’utilizzo dello stesso engine e delle stesse scelte stilistiche. Anche la fisica si comporta bene come in passato. Aggiunte però nuove modalità della telecamera, tra cui la richiestissima visuale in prima persona.

Buone anche le campionature audio per ciò che concerne il sonoro.

Un buon more of the same che sicuramente farà la felicità di tutti gli appassionati.

**Voto: 7**
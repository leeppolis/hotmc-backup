---
layout: rubriche
category: Rubriche
banner: "/assets/uploads/import.rubriche/wart-2-640x640.jpg"
title: "Wartile"
excerpt: "L’RTS di Playwood Project è un gioco dedicato alle miniature in tutte le sue declinazioni e ai diorami tutti ispirati alla mitologia scandinava e quindi ricca di guerrieri vichinghi e divinità di ogni tipo. Il gioco assume quindi i contorni di un boardgame sui generis che prende vita sullo schermo e allieta tutti gli appassionati [&hellip"
quote: ""
description: "L’RTS di Playwood Project è un gioco dedicato alle miniature in tutte le sue declinazioni e ai diorami tutti ispirati alla mitologia scandinava e quindi ricca di guerrieri vichinghi e divinità di ogni tipo. Il gioco assume quindi i contorni di un boardgame sui generis che prende vita sullo schermo e allieta tutti gli appassionati [&hellip"
keywords: ""
date: 2017-03-29T00:00:00.000+01:00
author: "Game Master"
cover: "/assets/uploads/import.rubriche/wart-2-640x640.jpg"
pagination:
  enabled: true

---

  
L’RTS di Playwood Project è un gioco dedicato alle miniature in tutte le sue declinazioni e ai diorami tutti ispirati alla mitologia scandinava e quindi ricca di guerrieri vichinghi e divinità di ogni tipo.

Il gioco assume quindi i contorni di un boardgame sui generis che prende vita sullo schermo e allieta tutti gli appassionati del genere.  
I ragazzi di Playwood hanno superato brillantemente una campagna kickstarter e adesso dopo dei testi iniziali è arrivato su Steam in accesso anticipato in modo che ognuno possa toccare con mano questo.

Terminato il tutorial molto intuitivo avremo a disposizione una sorta di tavolo virtuale con una mappa al centro e le missioni a disposizione nella nostra campagna.  
Da un lato avremo poi le miniature a nostra disposizione e che si renderanno utili in base alla missione che andremo a compiere di volta in volta.  
Potremo anche personalizzare tutte le nostre miniature, sia per quanto concerne l’aspetto, sia per le statistiche indispensabili in battaglia.

Nelle missioni potremo anche fare incetta di vari loot a disposizione per migliorare il nostro equipaggiamento e quindi con un semplice trascinamento potremo assegnarli ai nostri personaggi in men che non si dica.  
Durante queste fasi iniziali avremo a disposizione solo tre vichinghi differenti ma in futuro il party verrà ampliato, così come i bottini a disposizione che potremo anche acquistare di volta in volta, grazie anche al denaro guadagnato in battaglia.

Il gioco si snoda con caratteristiche da gioco di carte collezionabile e inizialmente potremo comporre il mazzo da utilizzare successivamente quando si entra in battaglia, in base al personaggio selezionato.

Per il momento potremo giocare in singolo con un numero esiguo di pedine, anche se gli sviluppatori hanno già garantito molte innovazioni nel corso dei prossimi mesi.  
Il gameplay scorre rapido e indolore, grazie soprattutto a menù essenziali e sempre facili da comprendere. Le statistiche vengono mostrate in maniera plastica con degli schemi appositi e in base alle modifiche all’equipaggiamento, li potremo vedere modificarsi in tempo reale.

Buono e intuitivo anche il combat system, tutto basato sul tempo reale. Bellissimo il level design dei vari scenari che ricordano veramente i setting di un vero e proprio boardgame. Si sviluppano in esagoni e parecchio in verticale, permettendo al giocatore vari approcci e varie strategie. Pianificare ogniu singolo attacco è fondamentale dato che il gioco è molto poco permissivo e quindi ogni mancanza di prudenza viene pesantemente punita.

Comparto grafico eccellente, soprattutto per quanto concerne le già citate atmosfere dei vari diorami, quasi dipinti a mano da qualche esperto del genere.  
Uno strategico in tempo reale sui generis che regalerà più di una sorpresa agli appassionati del genere. Da tenere certamente d’occhio.

Voto: 8
---
layout: rubriche
category: Rubriche
banner: "/assets/uploads/import.rubriche/gun1-640x360.jpg"
title: "Gunsmith"
excerpt: "Gunsmith è un titolo che ci mette nell’inusuale e scomoda posizione di un costruttore e mercante d’armi. Nel gioco infatti prenderemo il controllo di un’industria bellica con relativi accessori e dovremo supervisionare produzione e vendita del nostro peculiare prodotto. SCT ha dato vita a un gestionale dettagliato fin nei minimi particolari che vi consentirà quindi [&hellip"
quote: ""
description: "Gunsmith è un titolo che ci mette nell’inusuale e scomoda posizione di un costruttore e mercante d’armi. Nel gioco infatti prenderemo il controllo di un’industria bellica con relativi accessori e dovremo supervisionare produzione e vendita del nostro peculiare prodotto. SCT ha dato vita a un gestionale dettagliato fin nei minimi particolari che vi consentirà quindi [&hellip"
keywords: ""
date: 2021-01-14T00:00:00.000+01:00
author: "Game Master"
cover: "/assets/uploads/import.rubriche/gun1-640x360.jpg"
pagination:
  enabled: true

---

Gunsmith è un titolo che ci mette nell’inusuale e scomoda posizione di un costruttore e mercante d’armi.

Nel gioco infatti prenderemo il controllo di un’industria bellica con relativi accessori e dovremo supervisionare produzione e vendita del nostro peculiare prodotto.

SCT ha dato vita a un gestionale dettagliato fin nei minimi particolari che vi consentirà quindi di approfondire una tematica sconosciuta e ignorata dai più.

Cominceremo questo strategico-gestionale naturalmente con un tutorial in cui una voce suadente ci guiderà per farci apprendere le basi della gestione del nostro impianto. Dovremo considerare macchinari e ogni aspetto della produzione dalla verniciatura, all’assemblamento.

Vedremo quindi i vari reparti della fabbrica con buoni modelli in due dimensioni di tutto ciò che concerne un’azienda di questo tipo.

Ci sono varie modalità legate naturalmente a varie agende legate alla produzione anche se tutte grossomodo sono legate al concetto di soldi e guadagno naturalmente. Cominceremo con un budget basso e una bassa produzione per mano a mano guadagnare sempre più esperienza ed equipaggiamenti in modo da crescere esponenzialmente e quindi conquistare i mercati più grandi e i ranghi militari più elevati.

Alcuni clienti non si fideranno di voi anche se sarà importante conquistarli e poi c’è sempre la concorrenza che potrà metterci i bastoni tra le ruote. Ci saranno anche a volte degli scrupoli etici data la materia che ci ritroveremo a vendere e trattare.

Importante è l’impostazione dell’impianto stesso dato che dovremo sistemare tutti i macchinari nel migliore dei modi così da ottimizzare al meglio la produzione. La logistica è quindi fondamentale per implementare i rapporti e così dovremo impostare i processi per ottenere e massimizzare i profitti.

Il comparto tecnico è molto buono sia dal punto di vista grafico che per quanto riguarda il comparto sonoro, con un ottima musica sempre orecchiabile.

Un titolo che poi sicuramente ha dei netti margini di miglioramento in futuro e che certamente suscita curiosità dato l’argomento quantomeno inusuale per un videogioco.

**Voto: 7.5** 
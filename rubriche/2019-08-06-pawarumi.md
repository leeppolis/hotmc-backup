---
layout: rubriche
category: Rubriche
banner: "/assets/uploads/import.rubriche/pawa1.jpg"
title: "Pawarumi"
excerpt: "Ikaruga è certamente stato uno degli shooter a scorrimento più popolari degli ultimi vent’anni. La meccanica classica della navicella spaziale che viaggia all’infinito e distrugge tutto ciò che incontra sul suo cammino è una formula vincente da sempre. Manufacture43 ha deciso quindi di prendere ispirazione da un tale classico e dare vita a Pawarumi, un [&hellip"
quote: ""
description: "Ikaruga è certamente stato uno degli shooter a scorrimento più popolari degli ultimi vent’anni. La meccanica classica della navicella spaziale che viaggia all’infinito e distrugge tutto ciò che incontra sul suo cammino è una formula vincente da sempre. Manufacture43 ha deciso quindi di prendere ispirazione da un tale classico e dare vita a Pawarumi, un [&hellip"
keywords: ""
date: 2019-08-06T00:00:00.000+01:00
author: "Game Master"
cover: "/assets/uploads/import.rubriche/pawa1.jpg"
pagination:
  enabled: true

---

Ikaruga è certamente stato uno degli shooter a scorrimento più popolari degli ultimi vent’anni. La meccanica classica della navicella spaziale che viaggia all’infinito e distrugge tutto ciò che incontra sul suo cammino è una formula vincente da sempre.

Manufacture43 ha deciso quindi di prendere ispirazione da un tale classico e dare vita a Pawarumi, un indie che metterà a dura prova i vostri riflessi.

Il setting è quello delle civiltà precolombiane, con questa antica civiltà con però molti legami con il futuro.

Vestiremo i panni del pilota Axo che deve combattere una lotta senza sosta contro il malvagio Consiglio.

il gameplay è il vero fiore all’occhiello della produzione, molto rivoluzionario per un gioco di questo tipo dato che mancano power up e armi di potenziamento in giro per gli stage.

Avremo a disposizione fin da subito tutto l’arsenale a disposizione con raggi laser blu, missili rossi e proiettili verdi. Ognuno è assegnato a un colore differente e quindi non sarà difficile sviluppare delle strategie d’attacco in maniera immediata.

I nemici hanno gli stessi colori del nostro arsenale e se riusciremo a colpire dei nemici di un dato colore con lo sparo relativo avremo dei vantaggi come ad esempio il ripristino degli scudi. Oppure ancora infliggeremo il doppio dei danni o ricaricheremo la barra della super mossa.

Una meccanica quasi da rhythm game che vi incentiverà a utilizzare delle strategie precise per eliminare i nemici.

I livelli in totale sono cinque ma ognuno con tre differenti gradi di difficoltà che vi incentiveranno quindi a provare e riprovare.

In questo bullet hell saranno poi presenti le classifiche online che quindi vi incentiveranno a provare e riprovare per superare gli altri giocatori sparsi per il mondo.

Buono in generale il comparto tecnico con una grafica di livello che non subisce mai rallentamenti anche nei momenti più indiavolati e musiche molto orecchiabili.

Una buona variazione sul genere shoot em up che vede dinamiche interessanti sul fronte della strategia e che quindi introduce altri elementi e non solo lo sparare in maniera forsennata.

Un gioco old school dal prezzo molto contenuto che su Switch poi da il meglio di sé in portabilità.

**Voto: 8.5**
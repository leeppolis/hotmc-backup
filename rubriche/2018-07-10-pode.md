---
layout: rubriche
category: Rubriche
banner: "/assets/uploads/import.rubriche/pode1-640x360.png"
title: "Pode"
excerpt: "A volte titoli più rilassati e non troppo frenetici e impegnativi aiutano a staccare un po’ alla routine quotidiana in maniera disimpegnata. I ragazzi di Henchman & Gone direttamente dalla Norvegia hanno dato vita a questo ottimo Pode che è arrivato direttamente su Nintendo Switch eShop. Un puzzle esplorativo dove due personaggi uniti in questa [&hellip"
quote: ""
description: "A volte titoli più rilassati e non troppo frenetici e impegnativi aiutano a staccare un po’ alla routine quotidiana in maniera disimpegnata. I ragazzi di Henchman & Gone direttamente dalla Norvegia hanno dato vita a questo ottimo Pode che è arrivato direttamente su Nintendo Switch eShop. Un puzzle esplorativo dove due personaggi uniti in questa [&hellip"
keywords: ""
date: 2018-07-10T00:00:00.000+01:00
author: "Game Master"
cover: "/assets/uploads/import.rubriche/pode1-640x360.png"
pagination:
  enabled: true

---

A volte titoli più rilassati e non troppo frenetici e impegnativi aiutano a staccare un po’ alla routine quotidiana in maniera disimpegnata.

I ragazzi di Henchman & Gone direttamente dalla Norvegia hanno dato vita a questo ottimo Pode che è arrivato direttamente su Nintendo Switch eShop.  
Un puzzle esplorativo dove due personaggi uniti in questa incredibile avventura compiono un viaggio nell’immaginario del folklore norvegese.

I protagonisti sono un sasso di nome Bulder e una stella cometa di nome Glo che collaborano all’interno di uno scenario di gioco molto vasto. Lo scopo è quello di far raggiungere Glo nuovamente il cielo. Nel corso dell’avventura i due personaggi avranno modo di conoscersi meglio e quindi unirsi sempre più.

I personaggi sono abbastanza goffi anche se hanno delle peculiarità e dei poteri speciali che ne fanno esseri incredibili.  
Con il tasto ZR sul nostro Switch si attiva un alone che modifica la realtà circostante. Glo emette luce e riesce quindi a far crescere le piante attorno a sé mentre Bulder riesce ad attirare magneticamente gli altri minerali. La roccia poi naturalmente è molto pesante e quindi affonderà nei corsi d’acqua mentre la stella è leggiadra e può planare compiendo brevi tratti.

Il grado di sfida sta proprio in questo e quindi questo platform puzzle game basa le proprie dinamiche sull’interazione simpatica dei due protagonisti.  
Gli enigmi per la durata di circa sette ore dell’avventura sono abbastanza complessi quindi dovrete lavorare di testa e concentrarvi in molte occasioni.

Nel caso in cui vi bloccherete in qualche frangente niente paura dato che ci saranno dei graffiti che vi daranno suggerimenti preziosi per risolvere gli enigmi.  
La curva di difficoltà è altalenante quindi di volta in volta troverete puzzle che non necessariamente saranno più difficili se in stato avanzato.

Dal punto di vista tecnico il gioco rappresenta una perla nel panorama indie attuale, con scelte grafiche molto colorate e al contempo suggestive. Molto buona anche la colonna sonora.

Il titolo poi offre moltissimo in campo di multiplayer locale, grazie all’utilizzo di joycon che consentiranno di poter controllare entrambi i personaggi contemporaneamente.

Un buon titolo da sperimentare sicuramente con meccaniche interessanti e una poetica di fondo che vi rilasserà.

**Voto: 7.5**
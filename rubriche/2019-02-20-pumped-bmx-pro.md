---
layout: rubriche
category: Rubriche
banner: "/assets/uploads/import.rubriche/pumped-640x320.jpg"
title: "Pumped BMX Pro"
excerpt: "Chi ama le acrobazie con la mitica BMX non dovrebbe assolutamente farsi mancare questo titolo ricco di tricks e di acrobazie. Pumped BMX Pro è anche arrivato sul catalogo Game Pass di Xbox quindi può essere usufruito un po’ da tutti in modo da poterlo testare a fondo. Un franchise che ha colpito la platea [&hellip"
quote: ""
description: "Chi ama le acrobazie con la mitica BMX non dovrebbe assolutamente farsi mancare questo titolo ricco di tricks e di acrobazie. Pumped BMX Pro è anche arrivato sul catalogo Game Pass di Xbox quindi può essere usufruito un po’ da tutti in modo da poterlo testare a fondo. Un franchise che ha colpito la platea [&hellip"
keywords: ""
date: 2019-02-20T00:00:00.000+01:00
author: "Game Master"
cover: "/assets/uploads/import.rubriche/pumped-640x320.jpg"
pagination:
  enabled: true

---

Chi ama le acrobazie con la mitica BMX non dovrebbe assolutamente farsi mancare questo titolo ricco di tricks e di acrobazie.  
Pumped BMX Pro è anche arrivato sul catalogo Game Pass di Xbox quindi può essere usufruito un po’ da tutti in modo da poterlo testare a fondo. Un franchise che ha colpito la platea di appassionati del genere con il suo approccio scanzonato e che in questo nuovo capitolo arriva anche in versione Switch.

Lo scopo fondamentalmente è quello di portare il nostro rider da un punto A a un punto B senza troppi danni e possibilmente inanellando tricks a più non posso per accumulare quanti più punti possibili.

Yeah Us! Games è un one man studio praticamente e Adam Hunt ha svolto un lavoro davvero pregevole per quanto concerne piste e level design, aspetto fondamentale in un gioco di questo tipo, che risultano sempre molto variegate sia dal punto di vista delle ambientazioni che nella costruzione atta a poter svolgere i trick più disparati.

Alcune piste sono veloci e senza troppi ostacoli, mentre altri saranno nettamente più tecnici e quindi vi obbligheranno a svolgere molti più salti sulle rampe e così via.  
L’importante è sempre una grande precisione nell’atterraggio in modo da mantenere così la velocità costante e chiudere riuscire a chiudere tutti i salti fino al traguardo.

La lista dei tricks a disposizione è veramente infinita e potremo realmente sbizzarrirci sulle due ruote. Sono divisi come nelle competizioni vere in tre diverse tipologie, dai meno ai più complessi da realizzare.  
Partiremo con un set di 8 trick che coprono l’uso intero dell’analogico destro su Xbox One e in questo modo potremo realizzare i classici del repertorio per impratichirci un po’.

Si passerà poi ai nuovi tricks con i tasti dorsali che ci innalzeranno a evoluzioni di tutto rispetto e quindi seguire una curva di apprendimento graduale, proprio come accade nella realtà in cui una volta in sella si procede per step.  
In totale avremo circa 24 posizioni con tanto di backflip e frontflip attivabili con la levetta sinistra e rotazioni anche a trecentosessanta gradi con i grilletti del joypad.

Il sistema di controllo è veramente facile e immediato e molto più semplice da praticare che da spiegare. Dovremo anche abituarci a superare alcune sfide di figure aeree per accedere ai livelli di esperienza successivi e che permetteranno di guadagnare ancora più dimestichezza con il sistema di controllo.

Potremo sempre consultare il menù delle figure in modo da avere sempre la situazione sott’occhio.  
Presenti vari personaggi del mondo reale di questo sport mentre altri inventati anche se le differenziazioni riguardano solo l’aspetto estetico e non certo il gameplay.  
Potremo anche scegliere e personalizzare anche la bicicletta ma sempre partendo da marchi reali.

Un titolo immediato e divertente legato al mondo delle BMX che ci auguriamo veda presto anche l’aggiunta di un comparto multiplayer online.

**Voto: 7.5**
---
layout: rubriche
category: Rubriche
banner: "/assets/uploads/import.rubriche/dmc1-640x488.jpg"
title: "Comic Strips Never Die #7: Darryl Make Comics, i fumetti targati Run-D.M.C."
excerpt: "È inutile dire che la maggior parte di noi conosce Darryl McDaniels come membro e fondatore della storica crew dei Run-D.M.C. Felpa nera e scarpe Adidas, i Run-D.M.C. hanno fatto parlare di loro per più di un ventennio, in questi ultimi anni anche per questioni legali come il risarcimento di 50 milioni di dollari chiesto a [&hellip"
quote: ""
description: "È inutile dire che la maggior parte di noi conosce Darryl McDaniels come membro e fondatore della storica crew dei Run-D.M.C. Felpa nera e scarpe Adidas, i Run-D.M.C. hanno fatto parlare di loro per più di un ventennio, in questi ultimi anni anche per questioni legali come il risarcimento di 50 milioni di dollari chiesto a [&hellip"
keywords: ""
date: 2017-03-29T00:00:00.000+01:00
author: "Goodidea Style"
cover: "/assets/uploads/import.rubriche/dmc1-640x488.jpg"
pagination:
  enabled: true

---

È inutile dire che la maggior parte di noi conosce Darryl McDaniels come membro e fondatore della storica crew dei Run-D.M.C. Felpa nera e scarpe Adidas, i Run-D.M.C. hanno fatto parlare di loro per più di un ventennio, in questi ultimi anni anche per questioni legali come il risarcimento di 50 milioni di dollari chiesto a Walmart e Amazon. Certo è che tutto ciò che riguarda lo storico gruppo è di grande interesse da parte dei media e dei fan. In questi ultimi anni però una nuova fetta di pubblico, legata indissolubilmente al mondo dei fumetti, segue le evoluzione di Darryl da MC a produttore di fumetti con la sua casa editrice, la [**Darryl Makes Comics**](http://www.dmc-comics.com/).

In una recente intervista Darryl racconta della sua passione per i fumetti e il rap e la paragona ad un vero e proprio contagio, un po’ come Peter Parker con il ragno: studente di una scuola cattolica, considerato nerd dai coetanei, grazie alle sue passioni è diventato una delle persone più cool al mondo. La collaborazione con Joseph Simmons (Run) e Jason Mizell (Jam Master Jay) potrebbe essere stata il contagio che lo ha trasformato in supereroe del rap che scrive le sue rime pensando ai fumetti, come in _King of Rock_.

“I’m the King of Rock/ there is none higher,’ and I’d hold the mic up like it was Thor’s hammer.” \[…\] “Now we crash through walls/cut through floors/bust through ceilings/and knock down doors”

Nei versi di _Son of Byford_ il messaggio è chiaro; non abbiate paura della fantasia e dell’immaginazione, leggete i fumetti e tutto si può avverare, proprio come è successo ai Run-D.M.C.

“I was born son of Byford, brother of Al/Bad as my mama and Run’s my pal/It’s McDaniels, not McDonald’s/These rhymes are Darryl’s, those burgers are Ronald’s.”

Da vero appassionato di fumetti, è anche un attento osservatore e alcuni messaggi che veicolano non sono sempre da lui condivisi. Per esempio Darryl è stato fortemente critico con le copertine Hip Hop rivisitate da Marvel, forse per una forzatura culturale: soprattutto la reinterpretazione di alcuni supereroi, come Hulk nero, è stata mal digerita da molti.

Tornando al progetto: DMC è nata nel 2013 ed è stata lanciata con una infausta campagna di Kickstarter per raccogliere una somma pari a $100.000 – un vero disastro, solo 89 sostenitori, non ha raccolto più di $5.537\. Ciononostante sono riusciti a mettere insieme il primo numero giusto in tempo per il debutto al Comic-Con di New York del 2014\. Il personaggio creato è innovativo e molto attuale: vive in una New York anni ‘80 con atmosfere molto urban. Svolge una doppia vita, insegnante di giorno e protettore di notte. Difende una comunità completamente scoraggiata: è un supereroe inclusivo che non bada a classi sociali o etniche. Nulla di più attuale, vista la situazione sociale e politica americana. Non è dunque il solito supereroe o peggio un rapper supereroe ma un cool-ass hero, come dice Darryl.

Nel primo numero troviamo una copertina che è un vero capolavoro di Sal Bucsema e Mare 139, mentre all’ interno ci sono le matite di Felipe Smith e Jeff Stokely con le storie di Damion Scott. Dopo un capolavoro di questo tipo è difficile mantenere alto il livello, ma per il numero # 2 Darryl recluta Humberto Ramos e Edgar Delgado e il writer Bio della Tats Cru per la copertina. Ma non si accontenta, all’interno troviamo le matite di Juan Doe e Afu Chan con le sceneggiature di Amy Chu, Greg Pak e David Walker.

  
Il numero #3, presentato proprio in questi giorni, è un sequel creato dal team creativo composto da Edgardo Miranda-Rodriguez, Riggs Morales, Ron Wimberly e Amy Chu. Con il progredire della serie si inseriscono nuovi personaggi come LAK6, una tredicenne portoricana amante del writing. DMC si presenta quindi come una vera e propria saga, con il potenziale di una futura serie di Netflix, che infatti sembra considerare l’idea. Non rimane dunque che incrociare le dita e sperare che questo accada.

Stay comics!!
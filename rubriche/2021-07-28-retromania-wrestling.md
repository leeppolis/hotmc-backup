---
layout: rubriche
category: Rubriche
banner: "/assets/uploads/import.rubriche/retro1.jpg"
title: "RetroMania Wrestling"
excerpt: "RetroMania Wrestling è un vero e proprio inno alla nostalgia anni Novanta. Un gioco che può fregiarsi dell’importante titolo di erede diretto di quel classico da sala giochi che era WWF Wrestlefest. Retrosoft Studios, in qualità sia di sviluppatore che di publisher, è riuscita a regalare a tutti gli appassionati un prodotto solido e soprattutto [&hellip"
quote: ""
description: "RetroMania Wrestling è un vero e proprio inno alla nostalgia anni Novanta. Un gioco che può fregiarsi dell’importante titolo di erede diretto di quel classico da sala giochi che era WWF Wrestlefest. Retrosoft Studios, in qualità sia di sviluppatore che di publisher, è riuscita a regalare a tutti gli appassionati un prodotto solido e soprattutto [&hellip"
keywords: ""
date: 2021-07-28T00:00:00.000+01:00
author: "Game Master"
cover: "/assets/uploads/import.rubriche/retro1.jpg"
pagination:
  enabled: true

---

RetroMania Wrestling è un vero e proprio inno alla nostalgia anni Novanta. Un gioco che può fregiarsi dell’importante titolo di erede diretto di quel classico da sala giochi che era WWF Wrestlefest.

Retrosoft Studios, in qualità sia di sviluppatore che di publisher, è riuscita a regalare a tutti gli appassionati un prodotto solido e soprattutto rispettoso della tradizione che diverte e convince sotto ogni punto di vista.

Il gioco è quindi un picchiaduro arcade con un wrestling che risale a circa trenta anni fa, quando tutto era una power move o una spettacolarizzazione a ogni costo. Potremo comunque scegliere vari livelli di difficoltà per qualsiasi esigenza così come sfruttare l’autosave. Un mix tra vecchio e nuovo che è ben riuscito ed è in grado di soddisfare sia la vecchia guardia che le nuove generazioni di giocatori.  
  
Il gioco a differenza di quello del passato non sfrutta alcuna licenza ufficiale WWF o WWE ma il roster di sedici personaggi è comunque molto carismatico e ha nomi molto importanti per tutti coloro che hanno seguito il wrestling dagli anni Novanta fino ad ora. Alcuni sono ritirati, altri in attività in altre federazioni come I Legion of Doom, Colt Cabana, Matt Cardona, Johnny Retro e Tommy Dreamer.

Le modalità disponibili sono la Storia, 10 pounds of gold, Retro Rumble e Versus. La storia è incentrata sulle avventure di Johnny Retro, ossia John Morrison o Johnny Nitro come era conosciuto in passato, che a seguito di un infortunio deve recuperare il tempo perduto e quindi tornare a essere un main eventer alternandosi da heel a face.

La 10 pounds of gold è la modalità arcade che ci permetterà di testare tutti I vari personaggi e quindi le varie mosse per trovare lo stile a noi più congeniale. La Retro Rumble è naturalmente una royal rumble con regole precedenti al 1991 dove quindi anche lo schienamento sarà motivo di eliminazione. Il versus è invece un uno contro uno in cui potremo personalizzare in tutto e per tutto gli scontri, sia per le regole che per l’ambientazione.  
  
Il gameplay è quello di arcade di stampo classico con I vari tasti adibiti ai vari attacchi e il tempismo che permette di fare mosse devastanti e avere la meglio sugli avversari.

Grafica e musiche sono un vero e proprio eccellente inno al 16 bit con tutti I lottatori ben animati e caratterizzati e le arene ricche di dettaglio.

Un titolo già ottimo di per sè che certamente con I vari DLC farà molto parlare di sè.

**Voto: 8.5**
---
layout: rubriche
category: Rubriche
banner: "/assets/uploads/import.rubriche/lordsofthe_480x500_scaled_cropp.jpg"
title: "Eventi & Concerti: 19 novembre – 10 marzo"
excerpt: "Bentornati su questi schermi per il consueto ripassone su tutto ciò che vale la pena fare in Italia prossimamente. Vi preannunciamo che questa è un’edizione un po’ fiacca della rubrica Eventi & Concerti: nessuna novità sostanziale, anzi, un paio di annullamenti, ma se non altro ne approfittiamo per ricordare tutti gli appuntamenti già segnalati nelle [&hellip"
quote: ""
description: "Bentornati su questi schermi per il consueto ripassone su tutto ciò che vale la pena fare in Italia prossimamente. Vi preannunciamo che questa è un’edizione un po’ fiacca della rubrica Eventi & Concerti: nessuna novità sostanziale, anzi, un paio di annullamenti, ma se non altro ne approfittiamo per ricordare tutti gli appuntamenti già segnalati nelle [&hellip"
keywords: ""
date: 2013-11-18T00:00:00.000+01:00
author: "Marta Blumi Tripodi"
cover: "/assets/uploads/import.rubriche/lordsofthe_480x500_scaled_cropp.jpg"
pagination:
  enabled: true

---

[](https://hotmc.com/eventi-concerti-19-novembre-10-marzo/lordsofthe%5F480x500%5Fscaled%5Fcropp/)

Bentornati su questi schermi per il consueto ripassone su tutto ciò che vale la pena fare in Italia prossimamente. Vi preannunciamo che questa è un’edizione un po’ fiacca della rubrica Eventi & Concerti: nessuna novità sostanziale, anzi, un paio di annullamenti, ma se non altro ne approfittiamo per ricordare tutti gli appuntamenti già segnalati nelle scorse puntate.

Si comincia con **Alunageorge**, che domani (martedì 19 novembre) avrebbero dovuto suonare a Milano: il concerto, purtroppo, è stato annullato.

E si continua con un altro forfait: quello di **Kool G Rap**, il quale era in arrivo a Roma il 21 novembre. Per motivi burocratici (non gli hanno concesso il passaporto in tempo) tutto il suo tour europeo è stato annullato, compresa la data romana. In compenso **AZ**, che avrebbe dovuto condividere il palco con lui, sarà comunque presente [**a Roma**](https://www.facebook.com/events/196514243865253/?ref=22 "https://www.facebook.com/events/196514243865253/?ref=22") con **dj Doo Wop** e anzi, raddoppierà, visitando anche [**Marghera (VE)**](https://www.facebook.com/events/179776495555983/?source=1 "https://www.facebook.com/events/179776495555983/?source=1") venerdì 22.

Il 23 novembre è il turno dei **Lords of The Underground** a Pisa: i dettagli dell’eccezionale evento si trovano [**qui**](https://www.facebook.com/events/599384660120289 "https://www.facebook.com/events/599384660120289").

Il 24, invece, a Milano tocca a **Myron & E**, una delle band più soulful della Stones Throw: se avete amato i loro compagni di etichetta Aloe Blacc e Mayer Hawthorne, non potrete che innamorarvi anche di loro. I dettagli li trovate tutti [**su Facebook**](https://www.facebook.com/events/1391269607772440 "https://www.facebook.com/events/1391269607772440").

Gli **Hiatus Kayiote**, alfieri del soul sperimentale made in Australia, già reduci da un featuring con Q-Tip, suoneranno invece al Circolo Magnolia di Segrate (MI) il 26 novembre: le prevendite sono [**già aperte**](http://www.ticketone.it/hiatus-kaiyote-biglietti.html?affiliate=ITT&doc=artistPages/tickets&fun=artist&action=tickets&kuid=483339 "http://www.ticketone.it/hiatus-kaiyote-biglietti.html?affiliate=ITT&doc=artistPages/tickets&fun=artist&action=tickets&kuid=483339").

Il 29 novembre, evento imperdibile per gli amanti del reggae: l’unica tappa italiana del tour di **Alborosie** che celebra i suoi 20 anni di carriera. Vi ricordiamo che su Hotmc sono in palio i biglietti per il concerto, se volete aggiudicarvene uno (e saperne di più sulla data) clic [**qui**](https://hotmc.com/competition-alborosie-vinci-i-biglietti-per-lunica-data-italiana/ "http://hotmc.com/competition-alborosie-vinci-i-biglietti-per-lunica-data-italiana/").

Il 3 dicembre è il momento di **Imany**, astro nascente del soul, che arriva a Milano per la prima volta: le prevendite sono [**già aperte**](http://www.ticketone.it/biglietti-imany-milano.html?affiliate=ITT&doc=artistPages%2Ftickets&fun=artist&action=tickets&key=1051044%243313092 "http://www.ticketone.it/biglietti-imany-milano.html?affiliate=ITT&doc=artistPages%2Ftickets&fun=artist&action=tickets&key=1051044%243313092").

Il 6 dicembre, un’occasione da non perdere per tutti i veri fan dell’hip hop: al Leoncavallo arriva proprio lui, il padre fondatore dell’hip hop, **dj Kool Herc**, insieme a una carrellata di altri padri fondatori italiani tra cui dj Gruff, dj Skizo, The Next One e molti altri, per una jam d’eccezione in cui si terranno anche corsi e seminari. Imperdibile per chiunque ami il sapore del rap com’era una volta. Per ulteriori info vi rimandiamo [**su Facebook**](https://www.facebook.com/events/214541562057587/?fref=ts "https://www.facebook.com/events/214541562057587/?fref=ts") (con la raccomandazione di dare un’occhiata al flyer disegnato da Phase II che è bellissimo).

Last but not least, saltiamo a marzo con tutt’altro genere di appuntamento: per chi ama il pop/r’n’b’ un po’ giovanilista,**Jason Derulo** suonerà a Milano proprio il 10/03 del 2014\. Le prevendite sono[ **già aperte**](http://www.ticketone.it/biglietti-jason-derulo-milano.html?affiliate=ITT&doc=artistPages%2Ftickets&fun=artist&action=tickets&key=807597%243356276 "http://www.ticketone.it/biglietti-jason-derulo-milano.html?affiliate=ITT&doc=artistPages%2Ftickets&fun=artist&action=tickets&key=807597%243356276").

Come al solito, se ci fossimo persi qualcosa, ci fate cosa gradita segnalandocelo [**su Facebook**](https://www.facebook.com/hotmcmag "https://www.facebook.com/hotmcmag"). Alla prossima settimana!
---
layout: rubriche
category: Rubriche
banner: "/assets/uploads/import.rubriche/gas1-640x360.jpg"
title: "Gas Guzzlers Extreme"
excerpt: "Gamepires, sulla scia del ricordo del mitico Twisted Metal, hanno dato vita a questo ottimo Gas Guzzlers Extreme. Il tutto naturalmente con un occhio rivolto al passato ma con dinamiche ben moderne e sviluppate secondo standard attuali. Cominceremo con una gara introduttiva che funge da tutorial e quindi con i primi introiti potremo comprare il [&hellip"
quote: ""
description: "Gamepires, sulla scia del ricordo del mitico Twisted Metal, hanno dato vita a questo ottimo Gas Guzzlers Extreme. Il tutto naturalmente con un occhio rivolto al passato ma con dinamiche ben moderne e sviluppate secondo standard attuali. Cominceremo con una gara introduttiva che funge da tutorial e quindi con i primi introiti potremo comprare il [&hellip"
keywords: ""
date: 2019-12-12T00:00:00.000+01:00
author: "Game Master"
cover: "/assets/uploads/import.rubriche/gas1-640x360.jpg"
pagination:
  enabled: true

---

Gamepires, sulla scia del ricordo del mitico Twisted Metal, hanno dato vita a questo ottimo Gas Guzzlers Extreme. Il tutto naturalmente con un occhio rivolto al passato ma con dinamiche ben moderne e sviluppate secondo standard attuali.

Cominceremo con una gara introduttiva che funge da tutorial e quindi con i primi introiti potremo comprare il primo mezzo e tentare di primeggiare sugli altri concorrenti.

Ogni successo significherà naturalmente più soldi e di conseguenza upgrade alla macchina per rimanere sempre sulla cresta dell’onda.

Presenti anche dei destruction derby e gare a squadre per spezzare un po’ il ritmo e guadagnare altri soldi grazie ai contributi degli sponsor che saranno più o meno generosi in base alle nostre prestazioni.

Le tipologie di gara vanno dalla corsa a tempo classica, la corsa con armi a tempo e quella a eliminazione diretta. Dovremo quindi sempre scegliere se bilanciarci in base alla velocità o all’arsenale che avremo con noi. Avremo a disposizione una pletora di armi che vanno dagli shotgun ai missili e durante il percorso potremo anche sfruttare power up momentanei sia in attacco che in difesa.

Le auto sono cloni di celebri case e la strategia vincente giusta è cambiarla in continuazione acquistando modelli sempre più potenti piuttosto che potenziare quelli già in nostro possesso.

Il gameplay è quello di un arcade puro dove i fuoripista sono all’ordine del giorno e anzi potremo sfruttare per scorciatoie ed eliminare di soppiatto gli avversari. Il sistema di guida è però sufficientemente profondo e anche l’utilizzo del turbo ricaricabile conferisce qualche elemento interessante di strategia alle gare che affronteremo. Anche le armi dovranno essere utilizzate con sapienza dato che ad esempio lo shotgun può sparare a 360 gradi ma il raggio è abbastanza limitato mentre il mitra spara in maniera molto rapida e in sequenza ma servono molti per dare fastidio a qualcuno.

I tracciati e le arene su cui potremo cimentarci sono circa cinquanta in totale. Ottimo il comparto grafico con modelli simili alle celebri controparti reali così come le ambientazioni ricche di particolari.

Un ottimo titolo arcade che si discosta da tutte le ultime produzioni ultra simulative e fedeli alla realtà ma che invece preferisce puntare al divertimento puro. Il tutto moltiplicato in maniera esponenziale giocando online con altri utenti tutti connessi appassionatamente alla Mario Kart.

**Voto: 7.5**
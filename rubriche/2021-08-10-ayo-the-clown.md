---
layout: rubriche
category: Rubriche
banner: "/assets/uploads/import.rubriche/ayo1.jpg"
title: "Ayo the Clown"
excerpt: "Il mercato dei platform si sta facendo sempre più affollato ma ci sono comunque alcuni prodotti di qualità. Ayo the Clown è uno di questi. Cloud M1 ha confezionato un ottimo gioco che diverte e convince fin dalle prime battute. La storia vede Ayo il pagliaccio vuole disperatamente stare con la figlia del calzolaio del [&hellip"
quote: ""
description: "Il mercato dei platform si sta facendo sempre più affollato ma ci sono comunque alcuni prodotti di qualità. Ayo the Clown è uno di questi. Cloud M1 ha confezionato un ottimo gioco che diverte e convince fin dalle prime battute. La storia vede Ayo il pagliaccio vuole disperatamente stare con la figlia del calzolaio del [&hellip"
keywords: ""
date: 2021-08-10T00:00:00.000+01:00
author: "Game Master"
cover: "/assets/uploads/import.rubriche/ayo1.jpg"
pagination:
  enabled: true

---

Il mercato dei platform si sta facendo sempre più affollato ma ci sono comunque alcuni prodotti di qualità. Ayo the Clown è uno di questi. Cloud M1 ha confezionato un ottimo gioco che diverte e convince fin dalle prime battute.

La storia vede Ayo il pagliaccio vuole disperatamente stare con la figlia del calzolaio del paese. Lui invece lavora naturalmente al circo assieme al suo cane Bo. Stanno mettendo su un ottimo spettacolo assieme quando Bo purtroppo viene rapito. Ayo dovrà quindi esplorare ben otto mondi diversi per mettersi alla ricerca del suo migliore amico a quattro zampe, con tanti nemici e ostacoli da superare.  
  
Il gameplay è quello classico di un platform a scorrimento orizzontale e cominceremo senza poteri per poi progressivamente guadagnarne altri di volta in volta. Nel corso dei livelli incontreremo vari personaggi che ci assegneranno delle missioni secondarie come raccogliere il cioccolato o liberare una città dai topi e quindi ci ricompenseranno con delle statuette d’oro che ci daranno dei poteri o delle abilità speciali. Questi poteri varieranno anche in base al mondo in cui ci troveremo e potranno essere per esempio quello di scivolare su ghiaccio o volare con un palloncino.

La storia procede attraverso delle cutscenes cartoon molto divertenti che ci spiegheranno cosa accade tra un livello e l’altro. I livelli sono caratterizzati da checkpoint così come da collezionabili come lecca lecca e orsetti che potremo ritrovare nelle parti più elevate dei livelli oppure dietro qualche parte sbloccabile da piccoli enigmi.  
  
Potremo anche utilizzare le gemme che troveremo nei vari livelli e ogni 1000 guadagneremo una vita mentre le altre potranno essere utilizzate per migliorare le varie abilità. Nei livelli sono presenti anche alcune armi che potremo utilizzare come gavettoni, spade o martelli per sconfiggere I nemici. I nemici sono tutti ben caratterizzati e variegati e in alcuni casi anche difficili da sconfiggere.

Ottimo il comparto grafico con una grafica a metà tra due e tre dimensioni che ricorda molto I classici Nintendo. Buono anche il sonoro.

Una buona avventura sulla scia dei platform classici che diverte e convince.

**Voto: 8**  
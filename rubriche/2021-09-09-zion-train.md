---
layout: rubriche
category: Rubriche
banner: "/assets/uploads/import.rubriche/zion.jpg"
title: "Zion Train"
excerpt: "Ras Julio è una delle personalità Rastafari più illustri e riconosciute nel nostro paese. Le sue iniziative, come ad esempio il suo programma radiofonico, sono sempre volte a diffondere e a illustrare nel modo più chiaro possibile il suo messaggio spirituale. In linea con questa missione, grazie anche agli sforzi congiunti di Edizioni La Carmelina [&hellip"
quote: ""
description: "Ras Julio è una delle personalità Rastafari più illustri e riconosciute nel nostro paese. Le sue iniziative, come ad esempio il suo programma radiofonico, sono sempre volte a diffondere e a illustrare nel modo più chiaro possibile il suo messaggio spirituale. In linea con questa missione, grazie anche agli sforzi congiunti di Edizioni La Carmelina [&hellip"
keywords: ""
date: 2021-09-09T00:00:00.000+01:00
author: "Haile Anbessa"
cover: "/assets/uploads/import.rubriche/zion.jpg"
pagination:
  enabled: true

---

**Ras Julio** è una delle personalità Rastafari più illustri e riconosciute nel nostro paese.

Le sue iniziative, come ad esempio il suo programma radiofonico, sono sempre volte a diffondere e a illustrare nel modo più chiaro possibile il suo messaggio spirituale.

In linea con questa missione, grazie anche agli sforzi congiunti di **Edizioni La Carmelina** con sede a Ferrara e **SouLove Records** di Dj Afghan, è stato pubblicato Zion Train, un volume di ben 285 pagine che rappresenta una sorta di viaggio avventuroso all’interno della spiritualità Rastafari.

**Una spiritualità che può aiutare chiunque nella vita di tutti i giorni**. Il titolo esplica proprio lo scopo stesso di quest’opera che rappresenta una sorta di treno dell’anima in grado di ricongiungere la nostra dimensione interiore con la realtà che ci circonda.

In questo modo, attraverso la lettura, potremo fermarci un attimo a **riflettere** su molte cose che nella vita frenetica di ogni giorno diamo per scontate e quindi tentare di riscoprire quella parte interna di noi spesso sopita.

Potremo quindi imparare a conoscere e **sfruttare a pieno i Doni dello Spirito** in grado di migliorare non solo noi stessi ma anche la realtà che ci sta attorno. Saremo in grado quindi di riconoscerli, scoprirli e quindi applicarli nella quotidianità.

Grande spazio anche alla figura dell’ultimo **imperatore di Etiopia Haile Selassie I**, il cui operato e i cui titoli ispirano ancora oggi generazioni di Rasta in tutto il mondo.

**In questo libro ricco di saggezza, spiritualità e ricerca della vera felicità anche i non rasta potranno trovare degli ottimi spunti di riflessione**.

Lo potete trovare qui <http://edizionilacarmelina.it/?page%5Fid=3077>
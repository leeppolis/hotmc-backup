---
layout: rubriche
category: Rubriche
banner: "/assets/uploads/import.rubriche/assignment-640x426.jpg"
title: "Evil Within The Assignment Dlc"
excerpt: "The Evil Within è un gioco che ha suscitato enormi consensi all’unanimità sia di critica che di pubblico per le sue atmosfere da reale survival horror, come da tempo non se ne vedevano. A qualche mese di distanza dall’uscita del titolo ecco uscire il primo Dlc del titolo, chiamato The Assignment che ci fa nuovamente [&hellip"
quote: ""
description: "The Evil Within è un gioco che ha suscitato enormi consensi all’unanimità sia di critica che di pubblico per le sue atmosfere da reale survival horror, come da tempo non se ne vedevano. A qualche mese di distanza dall’uscita del titolo ecco uscire il primo Dlc del titolo, chiamato The Assignment che ci fa nuovamente [&hellip"
keywords: ""
date: 2015-03-29T00:00:00.000+01:00
author: "Game Master"
cover: "/assets/uploads/import.rubriche/assignment-640x426.jpg"
pagination:
  enabled: true

---

[](https://hotmc.com/wp-content/uploads/2015/03/assignment.jpg)  
The Evil Within è un gioco che ha suscitato enormi consensi all’unanimità sia di critica che di pubblico per le sue atmosfere da reale survival horror, come da tempo non se ne vedevano. 

A qualche mese di distanza dall’uscita del titolo ecco uscire il primo Dlc del titolo, chiamato The Assignment che ci fa nuovamente ritornare nelle atmosfere da incubo create da Shinji Mikami.

Nell’espansione vestiremo i panni dell’agente Juli Kidman dove in precedenza aveva il ruolo di semplice comprimaria, in una storia che segue gli eventi in maniera parallela rispetto alle vicende principali. Dovremo infatti ritrovare il paziente Leslie e in questo modo scoprire dettagli importanti sul passato della donna.

Per terminare gli ordini dell’organizzazione Mobius dovremo fare di tutto, persino sacrificare i nostri compagni di squadra. 

Il Dlc è composto di due capitoli in totale per una longevità pari a più o meno tre ore di gioco. Il titolo è strutturato in maniera tale per cui non tutto verrà spiegato per lasciare materiale in sospeso, utile per il proseguimento in The Conseguence, il secondo Dlc del titolo.

Le meccaniche sono prevalentemente stealth e infatti non avrete in nessun modo nessuna arma ma dovrete piuttosto aggirare i vostri nemici. Dovremo sfruttare ogni angolo per sbirciare e utilizzare l’ambiente per distrarre gli avversari come ad esempio rompere una bottiglia per creare un diversivo. La torcia ci servirà sia per risolvere gli enigmi ambientali sia per illuminare il percorso. Gli scontri con pistola e coltello naturalmente non mancheranno ma saranno comunque parecchio sporadici.

Dal punto di vista tecnico il titolo presenta le stesse atmosfere claustrofobiche e buie del titolo principale con effetti visivi realmente di livello eccelso. Anche il sonoro è eccellente e sempre d’atmosfera. 

Un ottimo Dlc insomma a un prezzo contenuto che si completerà con l’uscita delle espansioni successive.

Voto: 9
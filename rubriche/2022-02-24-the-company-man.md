---
layout: rubriche
category: Rubriche
banner: "/assets/uploads/import.rubriche/company1.jpg"
title: "The Company Man"
excerpt: "The Company Man ci farà scalare le gerarchie di una megacorporazione in una maniera molto sui generis, ossia con fasi tipiche da avventura e da platform togliendo di mezzo tutto ciò che avremo attorno. Forust Studio ha messo in piedi un titolo molto divertente che fa della critica alla società capitalistica in generale e alla [&hellip"
quote: ""
description: "The Company Man ci farà scalare le gerarchie di una megacorporazione in una maniera molto sui generis, ossia con fasi tipiche da avventura e da platform togliendo di mezzo tutto ciò che avremo attorno. Forust Studio ha messo in piedi un titolo molto divertente che fa della critica alla società capitalistica in generale e alla [&hellip"
keywords: ""
date: 2022-02-24T00:00:00.000+01:00
author: "Game Master"
cover: "/assets/uploads/import.rubriche/company1.jpg"
pagination:
  enabled: true

---

The Company Man ci farà scalare le gerarchie di una megacorporazione in una maniera molto sui generis, ossia con fasi tipiche da avventura e da platform togliendo di mezzo tutto ciò che avremo attorno.

Forust Studio ha messo in piedi un titolo molto divertente che fa della critica alla società capitalistica in generale e alla cultura aziendalistica sfrenata una delle sue premesse per la trama.

Nel gioco come già detto dovremo fare la nostra scalata alla carriera nella maniera più rapida possibile senza andare troppo per il sottile. Nei panni di Jim dopo essere stato degradato da un dirigente per alcune accuse infondate dovremo scalare tutte le gerarchie armati della nostra tastiera da brandire nei corridoi dell’azienda e diventare quindi il CEO.

Una trama brillante piena di personaggi divertenti e dialoghi brillanti che ben si sposano con le azioni frenetiche che saremo costretti a intraprendere per scalare i vertici aziendali. Il gioco infatti prende in esame in maniera simpatica anche tanti stereotipi tipici dei luoghi di lavoro come lo scaricabarile endemico o la mancanza di responsabilità o gli scansafatiche onnipresenti.

Il gameplay è quello tipico di un action platform bidimensionale ben realizzato. Ci sono sette dipartimenti da esplorare tutti ricchi di corridoi zeppi di nemici. La nostra arma principale è la nostra tastiera a led che potrà essere potenziata con email esplosive ad esempio. Saranno presenti anche delle bossfight e per riguadagnare energia ad esempio dovremo bere tante tazze di caffè.

A complicarci la vita ci sono anche gli ostacoli rappresentanti per esempio dalle scartoffie che dovremo eliminare o tutti quegli elementi tipici di un ufficio di cui dovremo sbarazzarci per procedere.

Dal punto di vista stilistico il gioco è delizioso e pieno di dettagli e di cura. Framerate e texture di buona qualità. Ottimo anche il c0omparto sonoro con un buon mix di tracce ed effetti sonori.

Un rapporto qualità prezzo ottimo per un gioco che diverte per il gameplay e fa sorridere per le ambientazioni e le premesse molto divertenti.

**Voto: 8** 
---
layout: rubriche
category: Rubriche
banner: "/assets/uploads/import.rubriche/52793089.jpg"
title: "L’antologia sulla storia dell’hip hop a cura di Chuck D"
excerpt: "Il fondatore dei Public Enemy non ha certamente bisogno di presentazioni. Chuck D è allo stesso tempo MC, attivista, editore, produttore e chi più ne ha più ne metta senza dubbio possiamo asserire che è stato parte integrante della cultura hip hop sin dagli anni ’80. La novità è che dal 10 ottobre appassionati e [&hellip"
quote: ""
description: "Il fondatore dei Public Enemy non ha certamente bisogno di presentazioni. Chuck D è allo stesso tempo MC, attivista, editore, produttore e chi più ne ha più ne metta senza dubbio possiamo asserire che è stato parte integrante della cultura hip hop sin dagli anni ’80. La novità è che dal 10 ottobre appassionati e [&hellip"
keywords: ""
date: 2017-10-18T00:00:00.000+01:00
author: "Goodidea Style"
cover: "/assets/uploads/import.rubriche/52793089.jpg"
pagination:
  enabled: true

---

Il fondatore dei Public Enemy non ha certamente bisogno di presentazioni. Chuck D è allo stesso tempo MC, attivista, editore, produttore e chi più ne ha più ne metta senza dubbio possiamo asserire che è stato parte integrante della cultura hip hop sin dagli anni ’80\. La novità è che dal 10 ottobre appassionati e non potranno immergersi nel brodo primordiale del movimento Hip Hop attraverso gli occhi e l’esperienza di Mr. Chuck D comprando il suo nuovo libro _This Day In Rap And Hip-Hop History_.

Certo non ci stupiamo se, ancor prima di essere lanciato sul mercato, il libro è descritto come uno tra i più completi e affidabili mai scritti sulla storia del rap e del movimento stesso: una dettaglia descrizione quasi cronologica dei momenti più importanti dal ‘73 ad oggi. Un fermo immagine dei protagonisti che ne hanno modellato il suono e la cultura da 40 anni a questa parte, iniziando il viaggio dal Big Bang di DJ Kool Herc e via via attraverso più di quattro decenni di evoluzione.

Anche Kendrick Lamar ha omaggiato il libro lanciando un messaggio ai suoi fan, soprattutto ai più giovani: “Se vuoi capire la nostra cultura. Impararne la storia. La verità. La lotta della nostra comunità attraverso la rima e il ritmo. In questo è il libro puoi trovare ciò che mi ha ispirato. ” LL Cool J ha aggiunto: “Leggere questo libro è come rivivere la mia vita da capo.”

Il libro comprende più di 100 ritratti creati da artisti come Shepard Fairey, per intenderci quello di Obey e della campagna politica di Obama, che oltre ad aver scritto la prefazione ha collaborato spesso con Chuck D anche nella recente creazione del logo dei Prophets of Rage, di cui Chuck D è frontman insieme a B-Real (se desiderate vedere dal vivo alcune sue opere fino all’11 novembre c’è una [**interessante mostra**](https://zero.eu/eventi/86040-obey,roma/) alla Galleria Rosso20Sette di Roma). Tra gli artisti/ritrattisti che hanno firmato le tavole presenti in This Day In Rap And Hip-Hop History anche l’italiano Marco Ventura. Orgoglio!

E’ un ottimo periodo per i libri sull’hip hop: oltre al libro di Chuck D (disponibile per ora solo in inglese) è uscita in libreria anche la versione italiana di [**_Hip Hop Raised me_**](https://www.amazon.it/Hip-raised-storia-raccontata-protagonista/dp/8891813613/ref=sr%5F1%5F1?ie=UTF8&qid=1508321961&sr=8-1&keywords=hip+hop+raised+me+la+storia), a cura di dj Semtex e con prefazione di Chuck D: un enorme volume che ripercorre la storia dell’hip hop dagli anni ’70 ad oggi, corredato da decine di interviste e centinaia di fotografie (e, tra l’altro, tradotto dalla nostra Marta Blumi Tripodi): ve ne parleremo meglio più avanti. Nel frattempo, pre-ordine di _This Day In Rap And Hip-Hop History_ disponibile [**qui**](https://www.amazon.com/Chuck-Presents-This-Hip-Hop-History/dp/0316430978).
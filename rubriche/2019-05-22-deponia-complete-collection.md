---
layout: rubriche
category: Rubriche
banner: "/assets/uploads/import.rubriche/Deponia1-640x360.png"
title: "Deponia Complete Collection"
excerpt: "Deponia è oramai considerato universalmente come una delle migliori avventure grafiche degli ultimi tempi. Un genere spesso sottovalutato sfortunatamente ma che può regalare ore di divertimento grazie ad un gameplay rilassante e ragionato. Oggi arriva sugli schermi della nostra Playstation 4 un’ottima collezione che include tutti e 4 i capitoli di Deponia ovvero Deponia appunto, [&hellip"
quote: ""
description: "Deponia è oramai considerato universalmente come una delle migliori avventure grafiche degli ultimi tempi. Un genere spesso sottovalutato sfortunatamente ma che può regalare ore di divertimento grazie ad un gameplay rilassante e ragionato. Oggi arriva sugli schermi della nostra Playstation 4 un’ottima collezione che include tutti e 4 i capitoli di Deponia ovvero Deponia appunto, [&hellip"
keywords: ""
date: 2019-05-22T00:00:00.000+01:00
author: "Game Master"
cover: "/assets/uploads/import.rubriche/Deponia1-640x360.png"
pagination:
  enabled: true

---

Deponia è oramai considerato universalmente come una delle migliori avventure grafiche degli ultimi tempi. Un genere spesso sottovalutato sfortunatamente ma che può regalare ore di divertimento grazie ad un gameplay rilassante e ragionato.

Oggi arriva sugli schermi della nostra Playstation 4 un’ottima collezione che include tutti e 4 i capitoli di Deponia ovvero Deponia appunto, Chaos on Deponia, Deponia Doomsday e Goodbye Deponia.

Il prezzo budget di 39,90 euro rappresenta un acquisto obbligato per tutti gli appassionati e quindi potremo tornare a vestire i panni di Rufus e tentare quindi di scappare dal pianeta discarica.

Il gioco di Daedalic Enetrtainment su console sfrutta magistralmente le potenzialità del Dual Shock e i toni da commedia dell’avventura rimarranno sempre intatti nonostante i momenti anche profondi che si andranno a creare tra i protagonisti Rufus e Gal.

I personaggi sono tutti caricaturali ma hanno comunque un’ottima caratterizzazione e personalità. Anche i dialoghi sono piuttosto surreali e vi regaleranno più di una risata.

In tutto questo i nostalgici ricorderanno certamente uno stile comico alla Lucasarts con i suoi capolavori come Monkey Island.  
Il gioco è tradotto anche in italiano. Il mondo di Deponia è ricco di misteri quindi saremo molto incentivati a scoprirli tutti per portare a galla la verità.

E’ necessario giocare tutti i capitoli per comprendere la storia a pieno e quindi i ritmi della narrazione saranno sempre piuttosto blandi.

I finali di ciascuno capitolo rappresentano una sorta di introduzione al capitolo successivo e quindi saremo molto invogliati a portare avanti l’avventura.

Lo stile grafico è molto cartoonesco e ha molta personalità. Le cut-scene sono anch’esse di stampo cinematografico ed è sempre un piacere assistervi. Le animazioni quindi sono tutte molto fluide e ben realizzate.

Per quanto riguarda il sistema di controllo muoveremo il personaggio con l’analogico sinistro e illumineremo gli oggetti con R1/L1 per poi esaminare le aree in questione con il tasto X. Gli enigmi non sono mai frustranti e spesso richiedono la combinazione di più oggetti per poter procedere.

Sono presenti anche dei minigiochi interessanti che rappresentano un buon livello di sfida.

Un buon modo per ritornare al passato e giocare un classico delle avventure grafiche che ha fatto furore su pc ma che interesserà anche il pubblico delle console.

**Voto: 8.5**
---
layout: rubriche
category: Rubriche
banner: "/assets/uploads/import.rubriche/panini.jpg"
title: "Speciale Comics – Daredevil Padre – Il nuovissimo Occhio di Falco"
excerpt: "Panini si sta sempre di più affermando come l’azienda leader nel settore dei comics e quindi ogni mese ci propone delle grandi uscite dedicate ai nostri supereroi preferiti. Daredevil Padre Daredevil è uno dei supereroi Marvel preferiti dai lettori. Forse per le sue caratteristiche così umane e così vicine all’esperienza di molti. Matt è infatti [&hellip"
quote: ""
description: "Panini si sta sempre di più affermando come l’azienda leader nel settore dei comics e quindi ogni mese ci propone delle grandi uscite dedicate ai nostri supereroi preferiti. Daredevil Padre Daredevil è uno dei supereroi Marvel preferiti dai lettori. Forse per le sue caratteristiche così umane e così vicine all’esperienza di molti. Matt è infatti [&hellip"
keywords: ""
date: 2016-02-28T00:00:00.000+01:00
author: "Game Master"
cover: "/assets/uploads/import.rubriche/panini.jpg"
pagination:
  enabled: true

---

**[](https://hotmc.com/wp-content/uploads/2016/02/panini.jpg)** 
**Panini si sta sempre di più affermando come l’azienda leader nel settore dei comics e quindi ogni mese ci propone delle grandi uscite dedicate ai nostri supereroi preferiti.**

 **Daredevil Padre**

**[](https://hotmc.com/wp-content/uploads/2016/02/dd.jpg)**

Daredevil è uno dei supereroi Marvel preferiti dai lettori. Forse per le sue caratteristiche così umane e così vicine all’esperienza di molti. Matt è infatti un avvocato non vedente che veste i panni del giustiziere e combatte il male.  
Grande risonanza al personaggio è stata data anche dalla serie tv che attualmente viene trasmessa su Netflix e che sta riscuotendo anch’essa un enorme successo.

Panini sta pubblicando mensilmente una collana fondamentale per tutti gli appassionati intitolata Daredevil Collection appunto.

Il volume numero 4 raccoglie la grande miniserie Padre, Father in lingua originale, realizzata da Joe Quesada, ex editor in chief e adesso chief creative office di Marvel Comics.

[](https://hotmc.com/wp-content/uploads/2016/02/dd2.jpg)

Quesada è colui che assieme a Kevin Smith, responsabile di Guardian Devil, e David Mack, dietro Parti di un buco, ha rilanciato la figura del vendicatore rosso alla grande.

Il volume è uno splendido cartonato 17 X 26 cm da collezione, di 200 pagine tutte a colori, realizzate in maniera magistrale da Richard Isanove.

La storia è quella di Father 1-6 appunto, pubblicata in origine per la linea Marvel Knights tra il 2004 e il 2007.

La storia vede un serial killer aggirarsi per le strade di New York, oppressa da un caldo eccezionale e Devil gli da la caccia senza sosta. Potremo inoltre approfondire il rapporto tra Matt Murdock e il padre e le motivazioni per cui Matt ha deciso di indossare la maschera del diavolo.

Imperdibile per gli appassionati.

 **Il nuovissimo Occhio di Falco**

**[](https://hotmc.com/wp-content/uploads/2016/02/occhio.jpg)**

La casa delle Idee ha deciso di mettere alla guida di questo progetto veramente speciale uno sceneggiatore e scrittore veramente speciale ossia Jeff Lemire, lo stesso autore di Essex County.

Le tavole sono state realizzate da R, Perez, il disegnatore di Tale of Sand.

L’opera in questione è il seguito ideale della serie molto apprezzata dagli appassionati creata da Matt Fraction e disegnata da David Aja, già pubblicata in Italia sempre da Panini.

[](https://hotmc.com/wp-content/uploads/2016/02/occhio-2.jpg)

Ecco quindi tornare Clint e Kate, gli arcieri per eccellenza dell’universo Marvel, e si contrapporranno a un nemico terribile.

L’opera è una selezione di 64 pagine a colori, un ottimo estratto dei primi 3 albi della serie statunitense All New Hawkeye.
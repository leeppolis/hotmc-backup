---
layout: rubriche
category: Rubriche
banner: "/assets/uploads/import.rubriche/river1.jpg"
title: "River City Girls"
excerpt: "River City Girls è il nuovo progetto targato WayForward che si è avvalso del contributo di Arc System Works per realizzare questo tiolo dedicato all’universo di River City, un brand nato dai tempi del Nintendo a 8 bit e che come gameplay aveva quello di un picchiaduro a scorrimento. Un titolo in cui l’ambientazione era [&hellip"
quote: ""
description: "River City Girls è il nuovo progetto targato WayForward che si è avvalso del contributo di Arc System Works per realizzare questo tiolo dedicato all’universo di River City, un brand nato dai tempi del Nintendo a 8 bit e che come gameplay aveva quello di un picchiaduro a scorrimento. Un titolo in cui l’ambientazione era [&hellip"
keywords: ""
date: 2019-10-15T00:00:00.000+01:00
author: "Game Master"
cover: "/assets/uploads/import.rubriche/river1.jpg"
pagination:
  enabled: true

---

River City Girls è il nuovo progetto targato WayForward che si è avvalso del contributo di Arc System Works per realizzare questo tiolo dedicato all’universo di River City, un brand nato dai tempi del Nintendo a 8 bit e che come gameplay aveva quello di un picchiaduro a scorrimento.

Un titolo in cui l’ambientazione era tutto e infatti bisognava sfruttarla a dovere per andare avanti.

Questo capitolo riprende pedissequamente quel gameplay con una trama però sui generis che vede Kyoto e Misako, due studentesse fidanzate con Kunio e Riki, che devono mettersi alla ricerca dei loro due amori scomparsi. Lasceranno la scuola quindi e si metteranno immediatamente sulle loro tracce.

Vestiremo quindi i panni delle due giovani e dovremo esplorare tutta la città per trovare i due giovani. Avremo a disposizione attacchi leggeri e pesanti e potremo anche potenziare le mosse aumentando di livello sul campo oppure imparando nuove tecniche nel dojo acquistandole.

Dovremo quindi esplorare molto e raggiungere alcune aree per poter procedere con la trama. Negli scontri potremo anche risparmiare alcuni nemici e farceli alleati. In questo modo saremo invogliati a giocare il titolo più e più volte in modo da trovare tutti i singoli alleati che potranno essere al nostro fianco.

Belle le sfide con i boss a cui bisognerà fare particolare attenzione dato che alcuni con poche semplici mosse potranno azzerarvi la barra energetica.

Il gioco poi punta tutto su uno stile grafico molto frizzante e una musica sempre azzeccatissima e di altissimo livello, anche con brani cantati appositamente composti per l’occasione. Ottimo anche il doppiaggio in inglese che regala molta personalità ai personaggi.

Presente anche per i nostalgici il richiamo ai capitoli passati che quindi creeranno un continuum con i vecchi giochi della serie.  
Peccato per un adattamento in italiano non sempre eccellente.

Un titolo che comunque rilancia in maniera importante una serie molto amata con un gameplay divertente e serrato.

Il divertimento è garantito per ore.

**Voto: 8**
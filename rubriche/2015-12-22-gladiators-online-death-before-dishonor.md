---
layout: rubriche
category: Rubriche
banner: "/assets/uploads/import.rubriche/glad.jpg"
title: "Gladiators Online Death Before Dishonor"
excerpt: "I gladiatori sono sempre stati dei personaggi evocativi dell’immaginario collettivo. I giochi dedicati a questi guerrieri però non si sono sempre rivelati all’altezza. I ragazzi di Dorado Games però ci vogliono provare ancora una volta, utilizzando un sistema di gioco quantomeno peculiare ossia non mettendovi nei panni di chi scende nell’arena, bensì in chi allena [&hellip"
quote: ""
description: "I gladiatori sono sempre stati dei personaggi evocativi dell’immaginario collettivo. I giochi dedicati a questi guerrieri però non si sono sempre rivelati all’altezza. I ragazzi di Dorado Games però ci vogliono provare ancora una volta, utilizzando un sistema di gioco quantomeno peculiare ossia non mettendovi nei panni di chi scende nell’arena, bensì in chi allena [&hellip"
keywords: ""
date: 2015-12-22T00:00:00.000+01:00
author: "Game Master"
cover: "/assets/uploads/import.rubriche/glad.jpg"
pagination:
  enabled: true

---

[](https://hotmc.com/wp-content/uploads/2015/12/glad.jpg)  
I gladiatori sono sempre stati dei personaggi evocativi dell’immaginario collettivo. I giochi dedicati a questi guerrieri però non si sono sempre rivelati all’altezza. I ragazzi di Dorado Games però ci vogliono provare ancora una volta, utilizzando un sistema di gioco quantomeno peculiare ossia non mettendovi nei panni di chi scende nell’arena, bensì in chi allena i gladiatori. Spunto molto interessante non c’è che dire.

I ritmi sono quindi piuttosto blandi e non c’è l’azione frenetica tipica dei combattimenti gladiatori. Nei panni di allenatori ci verrà assegnato un gruzzolo iniziale di sesterzi con cui noi dovremo letteralmente acquistare il nostro guerriero, vestirlo al meglio, allenarlo e anche curarlo nel caso in cui venga ferito malamente in battaglia.

Il gioco è un free to play e quindi necessita di parecchie ore prima di rivelare al meglio la propria natura. Nella scelta del lottatore dovremo sempre tenere in massima considerazione la sua abilità nell’imparare e nel progredire altrimenti sarà tutta fatica sprecata quello di allenarlo. La personalizzazione fisica non è moltissima mentre tanti saranno gli stili di combattimento tra cui scegliere. Potremo per esempio sceglie gladio e scudo oppure il tridente dei reziari.

[](https://hotmc.com/wp-content/uploads/2015/12/glad-3.jpg)

Mano a mano che miglioreremo nell’arena saremo in grado di guadagnare e quindi equipaggiare i nostri gladiatori con i migliori mezzi. Guadagneremo anche dei punti abilità che potremo utilizzare per migliorare i nostri parametri come attacco, difesa e reattività. La strategia poi è affidata a un albero delle abilità che vi consentirà di migliorare i propri guerrieri al meglio. Se non avremo denaro sufficiente per guarire le ferite dei nostri gladiatori dovremo semplicemente aspettare del tempo oppure spendere dei soldi veri per guadagnarci le cure adeguate.

Tutto è perciò finalizzato sul pre battaglia mentre il combattimento vero e proprio viene in secondo piano. Il personaggio è controllato dal giocatore e i combattimenti avvengono a turni come in un gioco di ruolo. Tutto avviene attraverso la tastiera e quindi attraverso barra spaziatrice, numeri per attacchi deboli e potenti e frecce direzionali per i movimenti.

Un buon titolo che impressiona positivamente per la parte gestionale e diverte nei combattimenti. Vedremo come il titolo evolverà nel tempo.

Voto: 7
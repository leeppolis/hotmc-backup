---
layout: rubriche
category: Rubriche
banner: "/assets/uploads/import.rubriche/ice1.jpg"
title: "Ice Age Scrat’s Nutty Adventure"
excerpt: "Ice Age è una saga a cartoni animati oramai entrata nella leggenda del genere. Un successo che si mantiene invariato da oltre diciassette lunghi anni. Questo ultimo tie-in dedicato alla serie riporta nostalgicamente in auge un po’ quei vecchi giochi che uscivano sugli scaffali non appena ara in programmazione un film nuovo. Non sempre erano [&hellip"
quote: ""
description: "Ice Age è una saga a cartoni animati oramai entrata nella leggenda del genere. Un successo che si mantiene invariato da oltre diciassette lunghi anni. Questo ultimo tie-in dedicato alla serie riporta nostalgicamente in auge un po’ quei vecchi giochi che uscivano sugli scaffali non appena ara in programmazione un film nuovo. Non sempre erano [&hellip"
keywords: ""
date: 2019-11-14T00:00:00.000+01:00
author: "Game Master"
cover: "/assets/uploads/import.rubriche/ice1.jpg"
pagination:
  enabled: true

---

Ice Age è una saga a cartoni animati oramai entrata nella leggenda del genere. Un successo che si mantiene invariato da oltre diciassette lunghi anni.

Questo ultimo tie-in dedicato alla serie riporta nostalgicamente in auge un po’ quei vecchi giochi che uscivano sugli scaffali non appena ara in programmazione un film nuovo. Non sempre erano riuscitissimi ma in questo caso l’operazione sembra essere riuscita.

Scrat è forse il personaggio più iconico della serie ed è molto divertente perché sembra attirarsi su di sé tutte le disgrazie di questo mondo.  
Il gioco quindi lo pone finalmente come protagonista al centro dell’azione vera e non più sullo sfondo. Potremo quindi assistere a ciò che abbiamo già visto nelle pellicole ma da un punto di vista totalmente diverso e in un certo senso inedito.

La storia quindi passa un po’ in secondo piano rispetto al resto dato che si punta tutto sull’ottimo gameplay da platform di prima categoria.  
Per ben 20 livelli completamente in tre dimensioni dovremo tentare di recuperare la nostra preziosa ghianda.  
Ci imbatteremo quindi nell’antico tempo degli antichi Scratazon e per sbaglio scoprirà un messaggio segreto che rivela la posizione di tre ghiande magiche che gli conferiranno grandi poteri.

I livelli sono abbastanza lineari anche se ci saranno parecchi segreti da scovare e quindi i collezionisti avranno pane per i loro denti.  
Avremo modo di visitare tutte le locations iconiche del film quindi tante lande ghiacciate naturalmente ma anche aree vulcaniche e quindi molto pericolose.

Le abilità di Scrat inizialmente saranno limitare al salto e alcuni attacchi base e alcuni attacchi speciali legati al lancio di palle di neve.

Quando troveremo le ghiande speciali potremo anche attivare un doppio salto, una mossa a catapulta per raggiungere zone prima inaccessibili e un potere telecinetico per muovere dei blocchi con la sola forza del pensiero.

Presenti anche molte fasi di combattimento dato che dovremo fronteggiare una vasta fauna che va dagli insetti, ai granchi, fino ad altri piccoli animali preistorici che tenteranno di ostacolarci. Presenti anche delle bossfight con alcuni dei personaggi più iconici della serie.

Per variare un po’ il gameplay sono presenti anche alcune risoluzioni di puzzle e sezioni di corsa.

Un gioco budget che è rivolto a un pubblico molto giovane e che riesce a divertire.  
Un tuffo nel passato per i più grandi in una tipologia di giochi che oramai non esistono più.

**Voto: 7**
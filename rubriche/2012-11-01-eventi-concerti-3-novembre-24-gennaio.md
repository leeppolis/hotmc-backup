---
layout: rubriche
category: Rubriche
banner: "/assets/uploads/import.rubriche/evidence-e1290060814574.jpeg"
title: "Eventi & Concerti: 3 novembre – 24 gennaio"
excerpt: "Come ogni settimana rieccoci con la rubrica Eventi & Concerti, un bastimento carico carico di novità, concerti e appuntamenti imperdibili in tutta la penisola. Innanzitutto, approfittiamo per ricordarvi delle nostre competition attive: quella per il concerto di Keith Murray a Roma, che si chiude domani a mezzogiorno, e quella per il Rap Mayhem Festival di [&hellip"
quote: ""
description: "Come ogni settimana rieccoci con la rubrica Eventi & Concerti, un bastimento carico carico di novità, concerti e appuntamenti imperdibili in tutta la penisola. Innanzitutto, approfittiamo per ricordarvi delle nostre competition attive: quella per il concerto di Keith Murray a Roma, che si chiude domani a mezzogiorno, e quella per il Rap Mayhem Festival di [&hellip"
keywords: ""
date: 2012-11-01T00:00:00.000+01:00
author: "Marta Blumi Tripodi"
cover: "/assets/uploads/import.rubriche/evidence-e1290060814574.jpeg"
pagination:
  enabled: true

---

Come ogni settimana rieccoci con la rubrica Eventi & Concerti, un bastimento carico carico di novità, concerti e appuntamenti imperdibili in tutta la penisola.

Innanzitutto, approfittiamo per ricordarvi delle nostre competition attive: quella per il [**concerto di Keith Murray a Roma**](https://hotmc.com/competition-keith-murray-vinci-i-biglietti-per-la-data-di-roma/ "http://hotmc.com/competition-keith-murray-vinci-i-biglietti-per-la-data-di-roma/"), che si chiude domani a mezzogiorno, e quella per il [**Rap Mayhem Festival di Bologna**](https://hotmc.com/competition-rap-mayhem-festival-vinci-i-biglietti/ "http://hotmc.com/competition-rap-mayhem-festival-vinci-i-biglietti/"), che invece andrà avanti per un mesetto. Inutile ricordarvi che si alterneranno sul palco **Pharoahe Monch, Ill Bill, Vinnie Paz, O.C., AG** e tanti altri, ragion per cui vi consigliamo caldamente di tentare la sorte e vincere uno dei due biglietti in palio.

Secondariamente vi sveliamo qualcosa in più su quanto anticipato già nella scorsa puntata, ovvero la venuta di **Kendrick Lamar** in Italia. La data in questione, l’unica per l’Italia, è prevista per il 24 gennaio ai Magazzini Generali di Milano: i biglietti sono già in vendita nei circuiti di prevendita [**TicketOne**](http://www.ticketone.it/ "http://www.ticketone.it/").

Passiamo ora alle novità di questa settimana. Si comincia con **Torae**, che il 7 novembre farà tappa al Barrio’s di Milano, accompagnato da numerosi esponenti della scena cittadina (Bassi Maestro, Jack the Smoker, MDT, Bat, Kuno). La serata è organizzata dagli amici di Honiro Lab, e i dettagli sulla serata sono [**qui**](https://www.facebook.com/events/184921611632467/ "https://www.facebook.com/events/184921611632467/").

Passiamo ad **AZ**, che il 10 novembre sarà ospite della serata Black Box di Roma per il suo primo live in assoluto in Italia. Tutte le info le trovate [**qui**](https://www.facebook.com/events/273921416062886/ "https://www.facebook.com/events/273921416062886/").

L’11 novembre, invece, tocca a **Flying Lotus** e al suo esclusivo dj set nell’ambito del festival Club to Club di Torino. L’incredibile ed eclettico producer si esibirà al Teatro della Concordia, trovate tutti i dettagli sul [**sito della manifestazione**](http://clubtoclub.it/2012/ita/artist/129 "http://clubtoclub.it/2012/ita/artist/129"). Vi invitiamo a consultare anche il programma completo, perché i nomi interessanti che vi prenderanno parte sono tantissimi (vedi ad esempio **Sbtrkt**, che non fa hip hop ma è di norma adorato anche dagli hip hopper).

Sempre a Roma arrivano anche gli **Psycho Realm**, universalmente riconosciuti come i detentori di uno dei live più potenti della storia del rap. Saranno al Forte Prenestino di Roma l’1 dicembre, con l’hosting di Kento e la partecipazione di vari altri artisti italiani: più info su [**Facebook**](https://www.facebook.com/events/361915127235292/ "https://www.facebook.com/events/361915127235292/").

Lo stesso giorno, l’1 dicembre, al Rivolta di Marghera si celebra un anniversario eccellente, ovvero i 10 anni del **Marker Party**, storico appuntamento per gli amanti veneti della cultura street. Quest’anno il programma concentra in un unico luogo una serie impressionante di eventi legati al writing, al basket, alla fotografia, allo street wear e, naturalmente, anche alla musica: tra i molti che si esibiranno, il team **Unlimited Struggle** al gran completo, **Scuola Furano**, **dj Color** e anche **Grandmaster Flash** direttamente da New York. La lista completa degli happening è [**qui**](https://www.facebook.com/events/104577256364012/?fref=ts "https://www.facebook.com/events/104577256364012/?fref=ts").

Il 15 dicembre, un evento da non perdere: **Everlast** farà tappa a Firenze nell’ambito del suo tour europeo. Purtroppo ancora non si sa granché sulla data in questione, a parte la location (Sala Vanini). Vi daremo più info non appena disponibili.

Vi ricordiamo inoltre che nella [**precedente puntata**](https://hotmc.com/eventi-concerti-26-ottobre-22-dicembre/ "http://hotmc.com/eventi-concerti-26-ottobre-22-dicembre/") della rubrica trovate anche i dettagli sul live di **Big Sean** (Milano), **Tech 9ne** (Milano), **Torae** (Padova) e **The Coup** (Venezia, Milano, Roma). Alla prossima settimana!
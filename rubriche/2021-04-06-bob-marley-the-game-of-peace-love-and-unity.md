---
layout: rubriche
category: Rubriche
banner: "/assets/uploads/import.rubriche/peace1.jpg"
title: "Bob Marley – The Game of Peace, Love and Unity"
excerpt: "  High Roller Games, un’azienda di Kelowna che si occupa di giochi da tavolo e di società di vario tipo con la particolarità di essere in qualche modo brandizzati o legati a qualche star o programma di successo, in occasione del settantacinquesimo anniversario del re del reggae, ha creato questo gioco di società chiamato The [&hellip"
quote: ""
description: "  High Roller Games, un’azienda di Kelowna che si occupa di giochi da tavolo e di società di vario tipo con la particolarità di essere in qualche modo brandizzati o legati a qualche star o programma di successo, in occasione del settantacinquesimo anniversario del re del reggae, ha creato questo gioco di società chiamato The [&hellip"
keywords: ""
date: 2021-04-06T00:00:00.000+01:00
author: "Game Master"
cover: "/assets/uploads/import.rubriche/peace1.jpg"
pagination:
  enabled: true

---

High Roller Games, un’azienda di Kelowna che si occupa di giochi da tavolo e di società di vario tipo con la particolarità di essere in qualche modo brandizzati o legati a qualche star o programma di successo, in occasione del settantacinquesimo anniversario del re del reggae, ha creato questo gioco di società chiamato The Game of Peace, Love and Unity.

Un collectable per tutti gli appassionati di Bob Marley sulla falsariga del Monopoly, anche se con qualche elemento di profondità e di personalizzazione in più naturalmente. Un ottimo mix a livello di gameplay tra la sorte dei dadi e la tattica giusta per primeggiare sugli avversari.

Il setting vede i giocatori formare una band e prendere parte a un tour mondiale nel nome del grande Bob. Lo scopo è quello di coinvolgere sempre più musicisti sulla nostra strada, acquisire l’amore incondizionato dei nostri fans e nel contempo diffondere i sentimenti di pace e unità nel mondo.

Mano a mano che la nostra fanbase crescerà potremo prendere parte a concerti realmente leggendari e quindi viaggiare da un posto all’altro con il nostro tour bus.

Il gioco, in linea con lo spirito dell’artista, è stato creato in completa sostenibilità, senza plastica e con parte del ricavato che andrà all’organizzazione One Tree Planted. Questo perché la famiglia Marley associa il suo nome solamente a progetti sostenibili e in linea con i valori del grande cantante e proprio per questo motivo High Roller Games è riuscita ad aggiudicarsi la licenza ufficiale.

Per i collezionisti e gli appassionati di reggae e di Bob Marley in generale. un regalo imprescindibile.

Lo potete trovare [qui](https://www.highrollergames.com/products/bob-marley-the-game-of-peace-love-unity)
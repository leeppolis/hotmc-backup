---
layout: rubriche
category: Rubriche
banner: "/assets/uploads/import.rubriche/innistrad.jpg"
title: "Magic the Gathering: Ombre su Innistrad il Videogame"
excerpt: "Gli oltre 20 milioni di giocatori di Magic: The Gathering sparsi per il mondo adesso potranno sfidarsi oltre che dal vivo con i loro preziosissimi mazzi di carte, anche online con la nuovissima versione di Magic Duels. Ombre su Innistrad, l’ultima espansione di Magic: The Gathering, è disponibile infatti sia in versione cartacea sia come [&hellip"
quote: ""
description: "Gli oltre 20 milioni di giocatori di Magic: The Gathering sparsi per il mondo adesso potranno sfidarsi oltre che dal vivo con i loro preziosissimi mazzi di carte, anche online con la nuovissima versione di Magic Duels. Ombre su Innistrad, l’ultima espansione di Magic: The Gathering, è disponibile infatti sia in versione cartacea sia come [&hellip"
keywords: ""
date: 2016-04-27T00:00:00.000+01:00
author: "Game Master"
cover: "/assets/uploads/import.rubriche/innistrad.jpg"
pagination:
  enabled: true

---

Gli oltre 20 milioni di giocatori di Magic: The Gathering sparsi per il mondo adesso potranno sfidarsi oltre che dal vivo con i loro preziosissimi mazzi di carte, anche online con la nuovissima versione di Magic Duels. Ombre su Innistrad, l’ultima espansione di Magic: The Gathering, è disponibile infatti sia in versione cartacea sia come aggiornamento per Magic Duels. Il più esteso mai pubblicato per il videogame.

Tra Ombre su Innistrad e Giuramento dei Guardiani, le ultime due espansioni cartacee uscite, Magic Duels include ben 304 nuove carte, avvincenti Missioni Abilità e nuove Modalità Storia. Grazie a una raccolta costante e in continua evoluzione di carte collezionabili, a modalità di gioco diverse e nuovi strumenti utili a costruire mazzi imbattibili, Magic Duels offre un’esperienza epica sia ai principianti che ai veterani. E lo si potrà giocare gratuitamente on e offline su Pc (Steam), iPad, iPhone (App Store) e Xbox One.

Magic Duels è il modo migliore per scoprire le basi di Magic: The Gathering. Le sessioni di gioco gratuite sono illimitate, gli aggiornamenti dei contenuti costanti, le carte sbloccabili non si contano. La vera chicca sono le diverse modalità multiplayer, le più amate dai fan, che potranno così sfidare alcune delle menti più brillanti nel mondo di Magic, oltre ad affrontare gli amici, i tantissimi avversari online e migliaia di nemici controllati dall’IA.

Giocare a Magic Duels è davvero divertente: basta accedere al gioco per immergersi immediatamente nell’azione, soprattutto grazie all’efficientissimo tutorial basato su diverse Missioni Abilità, una novità frutto del restyling. I veloci tutorial interattivi insegnano a giocare in modo rapido e semplice, l’ideale per chi è alle prime armi. Sarà come imparare da un amico. Ogni giocatore inizia con 20 punti vita, per vincere occorre azzerare quelli dell’avversario. E per farlo si deve affidare al suo mazzo (o grimorio), un set di 60 carte. Si inizia con sette carte in mano, limite massimo consentito. Le fasi di gioco si susseguono man mano seguendo un ordine preciso: iniziale, principale, combattimento, principale (seconda), finale.

Le modalità di gioco sono praticamente infinite. Con la sola Battaglia a giocatore singolo si gioca contro migliaia di mazzi diversi controllati dall’IA sia online che offline, con la possibilità di ottenere Monete a ogni vittoria. Con la Battaglia a due invece ogni giocatore mette alla prova i propri mazzi contro un amico o un avversario casuale. Il bello arriva con la Two-Headed Giant: che si giochi in compagnia di un amico, dell’IA o di un giocatore selezionato casualmente, l’esperienza sarà di sicuro avvincente. Si combatte in squadra, due contro due, indipendentemente che sia umano/IA o IA/IA. Inoltre, su PC e Xbox One i giocatori potranno essere abbinati casualmente a squadre umano/umano.

Con Ombre su Innistrad, in Magic Duels sono calate le tenebre, si aggirano mostri nel bel mezzo della notte, lupi mannari cacciano nelle foreste, scienziati folli creano atrocità in laboratori nascosti e nobili casate di vampiri si contendono il potere. Occorre affrontare l’oscurità a testa alta. Non resta quindi che armarsi di un mazzo di magie devastanti e spaventose creature, per vincere più battaglie possibili e sbloccare carte ancora più potenti da aggiungere alla propria collezione.
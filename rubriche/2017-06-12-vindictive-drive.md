---
layout: rubriche
category: Rubriche
banner: "/assets/uploads/import.rubriche/vind.png"
title: "Vindictive Drive"
excerpt: "Esiste un folto sottobosco nel mercato per Pc di titoli cosiddetti RpgMaker, ossia giochi che con un’interfaccia molto basilare puntano sicuramente tutto sulla storia. Vindictive Drive è proprio uno di questi titoli, un Early Access su Steam di Balthasar02, che porta la narrazione a livelli molto alti e ha un prezzo budget che invoglia certamente [&hellip"
quote: ""
description: "Esiste un folto sottobosco nel mercato per Pc di titoli cosiddetti RpgMaker, ossia giochi che con un’interfaccia molto basilare puntano sicuramente tutto sulla storia. Vindictive Drive è proprio uno di questi titoli, un Early Access su Steam di Balthasar02, che porta la narrazione a livelli molto alti e ha un prezzo budget che invoglia certamente [&hellip"
keywords: ""
date: 2017-06-12T00:00:00.000+01:00
author: "Game Master"
cover: "/assets/uploads/import.rubriche/vind.png"
pagination:
  enabled: true

---

Esiste un folto sottobosco nel mercato per Pc di titoli cosiddetti RpgMaker, ossia giochi che con un’interfaccia molto basilare puntano sicuramente tutto sulla storia. Vindictive Drive è proprio uno di questi titoli, un Early Access su Steam di Balthasar02, che porta la narrazione a livelli molto alti e ha un prezzo budget che invoglia certamente gli appassionati a dargli quantomeno un occhio.

La storia vede una donna chiama Arris Fern che, dopo avere osservato la madre venire assassinata per mano di suo padre ovvero il Presidente, decide di organizzare un piano diabolico per avere la sua vendetta e quindi farlo soffrire esattamente come sta soffrendo lei.

Il plot è molto intricato e immersivo e vi spingere sempre ad andare avanti per saperne sempre di più. La grafica e il sonoro sono nella norma per questa tipologia di giochi, dove si punta tutto certamente sulla storia e sui risvolti della trama. Il sonoro soprattutto prevede una colonna sonora da synth anni Novanta che evocherà nei nostalgici più di un ricordo. Ci saranno molti testi a schermo poi da leggere quindi preparatevi a lunghe sessioni di lettura per comprendere la trama nel migliore dei modi e non lasciare nulla in sospeso.

Buono il sistema di controllo che prevede anche un po’ di sano crafting di oggetti particolari, raggiungibili comunque solamente attraverso altri oggetti come pinze allungabili e che quindi aumenteranno il grado di sfida per riuscire a recuperare tutto senza troppi intoppi. Si potranno anche in questo caso leggere delle spiegazioni in modo da padroneggiare la situazione al meglio e quindi essere in grado di avere a portata di mano tutti gli oggetti.

Il team creativo che ha dato vita a Vindictive Drive è molto piccolo e perciò bisognerebbe sempre tenere conto dello sforzo compiuto in questo senso. La storia comunque è veramente il centro di tutto e una volta che vi approccerete a questo gioco dovrete sempre tenerne conto, più che ogni altro aspetto di grafica da tripla A ad esempio.

Voto: 7.5
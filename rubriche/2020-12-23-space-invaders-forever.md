---
layout: rubriche
category: Rubriche
banner: "/assets/uploads/import.rubriche/space1.jpg"
title: "Space Invaders Forever"
excerpt: "Space Invaders è un’autentica icona del videogioco, quindi è un’ottima notizia vederlo ritornare in questa chiave moderna. Avremo modo di giocare o rigiocare due ottimi titoli di questo filone classico ossia Space Invaders Extreme e Space Invaders Gigamax 4 SE. Titoli che certamente non hanno bisogno di presentazioni e in cui naturalmente dovremo eliminare schiere [&hellip"
quote: ""
description: "Space Invaders è un’autentica icona del videogioco, quindi è un’ottima notizia vederlo ritornare in questa chiave moderna. Avremo modo di giocare o rigiocare due ottimi titoli di questo filone classico ossia Space Invaders Extreme e Space Invaders Gigamax 4 SE. Titoli che certamente non hanno bisogno di presentazioni e in cui naturalmente dovremo eliminare schiere [&hellip"
keywords: ""
date: 2020-12-23T00:00:00.000+01:00
author: "Game Master"
cover: "/assets/uploads/import.rubriche/space1.jpg"
pagination:
  enabled: true

---

Space Invaders è un’autentica icona del videogioco, quindi è un’ottima notizia vederlo ritornare in questa chiave moderna.

Avremo modo di giocare o rigiocare due ottimi titoli di questo filone classico ossia Space Invaders Extreme e Space Invaders Gigamax 4 SE. Titoli che certamente non hanno bisogno di presentazioni e in cui naturalmente dovremo eliminare schiere di alieni prima che ci raggiungano. Tanto semplice quanto divertente.

Questa collezione raccoglie quindi due variazioni sul tema di questo grande classico. La versione estreme come dice la parola stessa è una versione molto difficile del gioco di Taito. Il gameplay comunque è quello classico con la nostra astronave che dovrà sparare a tutto quello che si parerà di fronte. Gli alieni distrutti dropperanno per così dire dei power up che ci aiuteranno a distruggerne ancora di più, in modo da fare ancora più punti, vero scopo finale del gioco.

Il gioco diventa progressivamente sempre più difficile e avremo solamente tre vite a disposizione prima di dover ricominciare daccapo, soprattutto quando il gioco si farà ancora più duro con le varie boss fight. È una continua sfida con se stessi quindi pur di raggiungere sempre un punteggio migliore e quindi avere di volta in volta un punteggio più elevato.

Dal punto di vista tecnico il gioco vede una colonna sonora martellante che entra in testa e una palette di colori inizialmente in bianco e nero che poi va ad animarsi mano a mano che faremo piazza pulita degli alieni con tantissimi colori, un po’ come accadeva nei vecchi coin-op.

Gigamax 4 SE invece punta molto sulla modalità coop online. Potremo infatti giocare con altri tre giocatori per spazzare via più comodamente gli alieni. Presente anche una modalità in singolo ma rispetto al multiplayer non c’è proprio paragone. Il gameplay si dipana su tre ondate differenti, ossia una prima che ricorda il vecchio gioco e altre due di cui una in cui dovremo colpire gli alieni tre volte e le boss fight.

Per quanto riguarda la grafica in questo caso il gioco ricorda molto da vicino il gioco originale.

Un videogioco per Nintendo Switch e Playstation 4 che celebra un vero e proprio classico che ogni videogiocatore dovrebbe conoscere e giocare.

**Voto: 8.5** 
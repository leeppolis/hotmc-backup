---
layout: rubriche
category: Rubriche
banner: "/assets/uploads/import.rubriche/speedy1.jpg"
title: "Speedy Gun Savage"
excerpt: "Speedy Gun Savage è uno sparatutto in  prima persona che sfrutta a pieno le potenzialità della realtà virtuale attraverso i nuovi dispositivi attualmente in commercio come ad esempio l’Oculus. Importante specificare come il gioco sia ancora in fase di Early Access. Nel gioco vestiremo i panni di Wolf ossia un cacciatore di taglie intergalattico che [&hellip"
quote: ""
description: "Speedy Gun Savage è uno sparatutto in  prima persona che sfrutta a pieno le potenzialità della realtà virtuale attraverso i nuovi dispositivi attualmente in commercio come ad esempio l’Oculus. Importante specificare come il gioco sia ancora in fase di Early Access. Nel gioco vestiremo i panni di Wolf ossia un cacciatore di taglie intergalattico che [&hellip"
keywords: ""
date: 2021-04-26T00:00:00.000+01:00
author: "Game Master"
cover: "/assets/uploads/import.rubriche/speedy1.jpg"
pagination:
  enabled: true

---

Speedy Gun Savage è uno sparatutto in prima persona che sfrutta a pieno le potenzialità della realtà virtuale attraverso i nuovi dispositivi attualmente in commercio come ad esempio l’Oculus. Importante specificare come il gioco sia ancora in fase di Early Access.

Nel gioco vestiremo i panni di Wolf ossia un cacciatore di taglie intergalattico che viaggia per i vari pianeti in caccia di criminali della galassia. Al momento sono disponibili tre pianeti con tre boss principali ma il gioco dimostra già una certa potenzialità e un’ottima personalità.

Il setting è quello di un’ambientazione western ma dallo spiccato senso futuristico in cui dovremo appunto fronteggiare delle sorte di cowboy alieni così come tutta una serie di insetti giganti molto minacciosi.

Il gameplay è come su binari in cui dovremo resistere a ondate di nemici e in cui potremo sfruttare delle formazioni rocciose come copertura. Saranno come dei round in cui dovremo liberarci di tutti i nemici per poi passare a una nuova copertura.

Ad accompagnarci in ogni nostra azione ci sarà una piccola sfera metallica che seguendoci ovunque potrà darci consigli di ogni tipo in modo da difenderci e attaccare nel migliore dei modi.

L’arsenale prevede un paio di revolver laser, due doppiette sempre laser e un cannone che spara a ripetizione come un mitragliatore. Quest’ultima arma è forse la più letale e quella più utilizzata dato che non essendo presente nessun mirino a schermo potremo sfruttare queste potenti sventagliate.

Potremo anche sfruttare l’ambiente circostante tramite leve o pulsanti in modo da poter colpire i nemici in maniere molto creative.

Dal punto di vista tecnico il gioco sfrutta l’Unreal Engine e quindi ha una certa fluidità anche nelle azioni più concitate.

Un gioco divertente e immediato che ha ancora molto potenziale da essere sfruttato in questo early access.

**Voto: 7**
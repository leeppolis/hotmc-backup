---
layout: rubriche
category: Rubriche
banner: "/assets/uploads/import.rubriche/LOCANDINA-TP2018-1-1024x1024.jpg"
title: "Eventi & Concerti: 13 settembre – 24 febbraio"
excerpt: "Torna la più attesa carrellata di appuntamenti del world wide web, in una versione tutta autunnale. Mano alle agende, perché c’è parecchio da pianificare nell’immediato futuro. Cominciamo innanzitutto col ricordarvi che fino al 14 ottobre a Bologna c’è la favolosa mostra fotografica Hip Hop: dalla Strada al Museo, con gli scatti del geniale Michael Lavine. [&hellip"
quote: ""
description: "Torna la più attesa carrellata di appuntamenti del world wide web, in una versione tutta autunnale. Mano alle agende, perché c’è parecchio da pianificare nell’immediato futuro. Cominciamo innanzitutto col ricordarvi che fino al 14 ottobre a Bologna c’è la favolosa mostra fotografica Hip Hop: dalla Strada al Museo, con gli scatti del geniale Michael Lavine. [&hellip"
keywords: ""
date: 2018-09-12T00:00:00.000+01:00
author: "Marta Blumi Tripodi"
cover: "/assets/uploads/import.rubriche/LOCANDINA-TP2018-1-1024x1024.jpg"
pagination:
  enabled: true

---

Torna la più attesa carrellata di appuntamenti del world wide web, in una versione tutta autunnale. Mano alle agende, perché c’è parecchio da pianificare nell’immediato futuro.

Cominciamo innanzitutto col ricordarvi che fino al 14 ottobre a Bologna c’è la favolosa mostra fotografica **Hip Hop: dalla Strada al Museo**, con gli scatti del geniale Michael Lavine. Tutte le info [**nell’articolo**](https://hotmc.com/a-bologna-una-mostra-celebra-la-fotografia-hip-hop-di-michael-lavine/) che gli avevamo dedicato.

Il 13 settembre, **Havoc e Big Noyd** sbarcano a Varese per un tour che, tra le altre cose, celebra l’eredità dei Mobb Deep: info [**qui**](https://www.facebook.com/events/634019113647171/). (_Continua dopo la foto_)

Vi ricordiamo che il 15 settembre c’è anche la finale nazionale del **Tecniche Perfette**, giunto alla sua quindicesima edizione. A Senigallia i migliori freestyler di tutta Italia si sfideranno davanti a una giuria decisamente eterogenea che comprende **En?gma**, **Kiave**, **Clementino**, **Moreno,** **Maury B,** oltre ai vincitori delle trascorse edizioni **Kenzie**, **Morbo**, **Reiven**, **Maik Brain** e **Shekkero**. Info, dettagli e guest star li trovate tutti [**qui**](https://www.facebook.com/TecnichePerfette/).

Il 19 e 20 settembre torna in Italia anche **Kool G Rap**, con due date, rispettivamente a [**Bologna**](https://www.facebook.com/events/849600375224530/) e [**Torino**](https://www.facebook.com/events/2100369780283488/). Imperdibile per gli amanti del boom bap!

E sempre il 19 settembre suonerà a Milano anche **Masego**, un prodigio di creatività che riesce ad unire jazz, trap ed elettronica in un unico, riuscitissimo mix: i dettagli li trovate [**qui**](https://www.facebook.com/events/2118676281701399/).

Il 29 settembre riapre i battenti l’amatissimo Biko di Milano, che inaugura la stagione invernale con un producer di casa Stones Throw: **MNDSGN**. Tutte le info [**qui**](https://www.facebook.com/events/550231305412202/).

Vi ricordiamo anche che dal 29 settembre a dicembre inoltrato c’è il festival diffuso **Jazz Re:Found**, che riempirà l’area tra Torino e Biella di artisti interessanti e spesso introvabili altrove. In attesa del calendario completo, le prime informazioni le trovate [**qui**](https://jazzrefound.it/).

Il 7 ottobre **La Coka Nostra** si prepara ad invadere Bologna per un attesissimo concerto: dettagli [**qui**](https://www.facebook.com/events/499698403835573/).

Come ormai tutti sanno, il 9 ottobre sarà il turno di **Pusha-T** e del suo primo concerto solista in Italia, a Milano (era già passato dalle nostre parti più di quindici anni fa insieme ai Clipse, in supporto al tour di Jay-Z). Le prevendite sono già disponibili, tutte le info [**qui**](https://www.facebook.com/events/1714588431991262/).

L’11 ottobre, sempre a Milano, i fan del Soundcloud rap saranno felici di sapere che è in arrivo dalle nostre parti anche **Pouya**, uno degli esponenti più quotati del sottogenere. Dettagli [**qui**](https://www.barleyarts.com/evento/pouya-milano/).

Dall’1 al 4 novembre torna come ogni anno il favoloso **Club 2 Club** di Torino, che oltre ad offrire la consueta carrellata di eccellenze della musica elettronica, fa spesso anche qualche incursione nella musica urban: tra i primi nomi annunciati c’è uno dei cantanti/songwriter/produttori/polistrumentisti più interessanti della musica black contemporanea, ovvero **Blood Orange aka Dev Hynes**. Molti altri nomi saranno presto annunciati, perciò tenete d’occhio il [**sito del festival**](https://clubtoclub.it/it/).

Il 12 novembre è stata annunciata l’unica data italiana di **Fantastic Negrito**, uno dei nomi più interessanti del soul e blues contemporaneo. Suonerà a Milano e le prevendite sono [**già aperte**](https://www.barleyarts.com/evento/fantastic-negrito-milano/).

Il 16 novembre, dopo aver dovuto annullare la precedente data per il terribile lutto che lo aveva colpito, **Evidence** tornerà a Padova, dove è molto atteso dal pubblico italiano: tutte le info [**qui**](https://www.facebook.com/events/211067066211757/). E segnaliamo con piacere agli amici del nord Italia e della Svizzera italiana che si è aggiunta anche una data a Lugano, trovate i dettagli [**qui**](https://www.facebook.com/events/634019113647171/).

Per chiudere, c’è già una prima, ghiotta anticipazione anche sul calendario del 2019: il 24 febbraio, infatti, arriverà a Milano **Mike Skinner** con il suo progetto **The Streets**, una colonna portante della musica urban britannica. Le prevendite sono [**già disponibili**](http://www.vivoconcerti.com/artisti/The-Streets/The-Streets-2019)!

E con questo è tutto, per ora: come sempre, se abbiamo dimenticato qualcosa, ci trovate [**su Facebook**](https://www.facebook.com/hotmcmag). Alla prossima!
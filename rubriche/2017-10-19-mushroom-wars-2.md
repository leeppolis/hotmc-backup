---
layout: rubriche
category: Rubriche
banner: "/assets/uploads/import.rubriche/mush-640x360.jpg"
title: "Mushroom Wars 2"
excerpt: "La Terra viene flagellata da una catastrofe naturale e l’umanità sparisce tutto d’un colpo. Da questo cataclisma rimangono in vita solo i funghi, con un’indole pericolosamente battagliera, date le mutazioni genetiche. Prenderemo il controllo quindi di una tribù di funghi dal suo Medioevo e dovremo riuscire a conquistare tutti gli altri clan fino all’invasione di [&hellip"
quote: ""
description: "La Terra viene flagellata da una catastrofe naturale e l’umanità sparisce tutto d’un colpo. Da questo cataclisma rimangono in vita solo i funghi, con un’indole pericolosamente battagliera, date le mutazioni genetiche. Prenderemo il controllo quindi di una tribù di funghi dal suo Medioevo e dovremo riuscire a conquistare tutti gli altri clan fino all’invasione di [&hellip"
keywords: ""
date: 2017-10-19T00:00:00.000+01:00
author: "Haile Anbessa"
cover: "/assets/uploads/import.rubriche/mush-640x360.jpg"
pagination:
  enabled: true

---

La Terra viene flagellata da una catastrofe naturale e l’umanità sparisce tutto d’un colpo. Da questo cataclisma rimangono in vita solo i funghi, con un’indole pericolosamente battagliera, date le mutazioni genetiche.  
Prenderemo il controllo quindi di una tribù di funghi dal suo Medioevo e dovremo riuscire a conquistare tutti gli altri clan fino all’invasione di funghi alieni pericolosissimi.  
Il titolo di Zillion Whales si presenta come uno strategico in tempo reale e quindi ogni mossa, nonostante l’atmosfera generale molto scanzonata, dovrà essere valutata al meglio. Le meccaniche di gameplay sono comunque alla portata di tutti e già dalle prime missioni che fungeranno da tutorial potremo impratichirsi sulle dinamiche proposte.  
Ci verranno assegnate varie missioni all’interno di una mappa dalle dimensioni variabili in cui saranno presenti vari edifici, di cui alcuni sotto il nostro controllo, altri dei nemici e altri ancora completamente sgomberi e quindi disponibili alla conquista. Gli edifici sono di tre tipologie differenti e vanno dalle fungaie dove potremo letteralmente creare le nostre truppe, le torri di guardia che salvaguarderanno il territorio a colpi di laser e le fucine che conferiranno dei bonus alle nostre truppe in termini di attacco, velocità e difesa.  
  
Gli obiettivi per vincere saranno tra i più diversi e vanno dalla conquista totale e quindi l’eliminazione del nemico, al mantenimento di una certa porzione di territorio mentre i nemici attaccano incessantemente, fino al comando capillare di varie strrutture conmtemporaneamente.  
Sono disponibili vari livelli di difficoltà e quindi sia chi è avvezzo al genere che chi non ha mai giocato a un gioco del genere avrà pane per i suoi denti.  
Potremo anche avvalerci di cosiddetti eroi che ci daranno una mano con i loro super poteri quando tutto sembrerà perduto. In multiplayer poi potremo avere l’imbarazzo della scelta degli eroi a nostra disposizione.  
Le mappe sono gestite con visuale isometrica con estensione immediata senza bisogno di esplorarle un po’ alla volta. Buono il comparto grafico soprattutto per ciò che concerne le textures e la grafica cartoonosa e fiabesca molto caratteristica. La colonna sonora è altrettanto scanzonata. Simpatiche anche le scene di intermezzo tra una battaglia e l’altra.  
Il gioco da il meglio di sé in ambiente multigiocatore con un matchmaking impeccabile e delle partire brevi e agili. Vincendo potremo guadagnare delle stelle che ci saranno utili per affrontare leghe maggiori.  
Un buon strategico che non si prende molto sul serio ma comunque impegna e diverte.

**Voto: 8.5**
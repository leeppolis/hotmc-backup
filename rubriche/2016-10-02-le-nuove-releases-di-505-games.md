---
layout: rubriche
category: Rubriche
banner: "/assets/uploads/import.rubriche/505G.jpeg"
title: "Le nuove releases di 505 Games"
excerpt: "505 Games è un publisher che sta diventando sempre più importante e conosciuto a livello internazionale grazie a giochi di qualità e mai convenzionali. Titoli dei generi più diversi ma sempre caratterizzati da un ottimo gameplay e da un comparto tecnico eccellente. Scopriamo assieme le ultime due produzioni targate 505 Games. Ember Baldur’s Gate e [&hellip"
quote: ""
description: "505 Games è un publisher che sta diventando sempre più importante e conosciuto a livello internazionale grazie a giochi di qualità e mai convenzionali. Titoli dei generi più diversi ma sempre caratterizzati da un ottimo gameplay e da un comparto tecnico eccellente. Scopriamo assieme le ultime due produzioni targate 505 Games. Ember Baldur’s Gate e [&hellip"
keywords: ""
date: 2016-10-02T00:00:00.000+01:00
author: "Game Master"
cover: "/assets/uploads/import.rubriche/505G.jpeg"
pagination:
  enabled: true

---

  
**505 Games è un publisher che sta diventando sempre più importante e conosciuto a livello internazionale grazie a giochi di qualità e mai convenzionali. Titoli dei generi più diversi ma sempre caratterizzati da un ottimo gameplay e da un comparto tecnico eccellente. Scopriamo assieme le ultime due produzioni targate 505 Games.**

**Ember**

Baldur’s Gate e Diablo sono due classici per Pc che hanno fatto la storia del genere gdr. Ember di N Fusion Interactive vuole rendere omaggio a questi classici ma nel contempo anche innovare con alcuni elementi molto interessanti, grazie anche a una cura nello sviluppo che è durato quasi dieci anni.  
Il mondo vive in una situazione di terribile oscurità ma alcune stelle cadenti, chiamate ember appunto, possono portare finalmente la luce. Queste stelle però sono dormienti e solo alcuni druidi possono risvegliarle. Ne rimane una sola e l’ultimo lightbringer dovrà tentare di salvare il mondo riportando giustizia e libertà.  
Il gioco ha delle premesse classiche e si sviluppa come un gdr con parecchie influenze action. Dovremo quindi accumulare punti crescita, selezionare gli equipaggiamenti e anche praticare tanto sano crafting.  
Il personaggio principale e gli altri due elementi del nostro party cresceranno di livello in base ai progressi sul campo e potranno accrescere in forza, vitalità, intelletto e destrezza.  
Potremo poi recuperare varie ricette lungo il nostro percorso e quindi poi potremo testarle sul nostro tavolo da lavoro creare oggetti utili, soprattutto per potenziare il nostro arsenale sia in attacco che in difesa.

Molto importante è anche l’aspetto del riposo e quindi per recuperare il vigore dovremo dormire, in modo anche da potenziare il party.  
Le missioni di Ember sono circa settanta e la storia vi sarà sempre più chiara grazie ai manoscritti che troverete strada facendo, così come grazie ai personaggi non giocanti che vi regaleranno dei dettagli molto importanti.  
Durante il nostro percorso però dovremo fare molta attenzione all’inventario, per non esaurire subito i 99 slot disponibili, anche se potremo espanderlo grazie a slot da 16 posti ulteriori.  
I combattimenti sono praticamente tutti in tempo reale alla hack ‘n’ slash anche se ci saranno delle cosiddette pause tattiche in cui impartire degli ordini.  
Dal punto di vista tecnico il gioco vede dei fondali bidimensionali con personaggi in 3d che si muovono molto agevolmente, con animazioni pregevoli.  
Buona la longevità con 20 ore di gioco per ultimare il titolo e buono anche il comparto sonoro anche se il gioco non è stato localizzato in lingua italiana.  
Un buon gdr che grazie anche al prezzo budget contenuto potrà regalarvi più di una soddisfazione.

**Voto: 7.5**

**Virginia**

Il nuovo titolo di Variable State metterà in crisi tutte le vostre certezze.  
Il gioco è ambientato a Kingdom, una città inventata dagli sviluppatori ma posta nello stato della Virginia, dove le sconfinate foreste incantano il paesaggio.  
Il setting è quello del 1992 e durante l’estate di quell’anno Lucas Fairfax, di soli diciassette anni, sparisce senza lasciare traccia e lasciando tutti nell’angoscia.  
Il detective Maria Harpine assieme all’agente Anne Tarver sono incaricate di svolgere le indagini.  
Noi vestiremo i panni di Anne e non solo dovremo tentare di ritrovare il ragazzo ma anche capirne di più di Maria, per conto dell’FBI.  
Il gioco quindi anche dal punto di vista del gameplay assume i contorni di una serie televisiva moderna.  
Il gioco ha i contorni di un’avventura grafica, anche se i dialoghi sono ridotti all’osso e tutto si baserà soprattutto sulle nostre intuizioni e sul ritrovamento degli oggetti.

La colonna sonora di Lyndon Holland la farà quindi da padrone in tutte le fasi di gioco. Gli effetti sonori sono stati creati invece dalla filarmonica di Praga.  
Il comparto grafico è molto artistico anch’esso, con dimensioni oniriche e pastello.  
Gli ambienti sono meravigliosi e quindi vi soffermerete spesso a contemplare i tramonti di questo gioco dalla direzione artistica impeccabile.  
In meno di due ore avremo puzzle da risolvere ma soprattutto sensazioni incredibili da vivere all’interno di questo gioco. Dovremo fare quindi attenzione per ricostruire tutto l’accaduto e il rapporto tra le due poliziotte.  
Il gioco si presterà molto comunque ad essere rigiocato, sia per i collezionabili nascosti che per svelare tutti i dettagli che magari rimarranno sospesi.  
Un titolo dalle molteplici linee narrative che vi conquisterà per la profondità della storia e per la direzione artistica eccezionale.  
Un vero capolavoro.

**Voto: 9**
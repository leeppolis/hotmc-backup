---
layout: rubriche
category: Rubriche
banner: "/assets/uploads/import.rubriche/rogue-640x640.jpg"
title: "Rogue Aces"
excerpt: "Rogue Aces è il nuovo titolo targato Infinite State Games che è riuscito a dare una ventata di aria fresca al paludato mondo degli shooter in due dimensioni. Il gioco mette insieme vari elementi di gioco provenienti da differenti generi e stile e il cocktail risulta certamente vincente. Una vera e propria sorpresa per un [&hellip"
quote: ""
description: "Rogue Aces è il nuovo titolo targato Infinite State Games che è riuscito a dare una ventata di aria fresca al paludato mondo degli shooter in due dimensioni. Il gioco mette insieme vari elementi di gioco provenienti da differenti generi e stile e il cocktail risulta certamente vincente. Una vera e propria sorpresa per un [&hellip"
keywords: ""
date: 2018-04-13T00:00:00.000+01:00
author: "Game Master"
cover: "/assets/uploads/import.rubriche/rogue-640x640.jpg"
pagination:
  enabled: true

---

Rogue Aces è il nuovo titolo targato Infinite State Games che è riuscito a dare una ventata di aria fresca al paludato mondo degli shooter in due dimensioni.

Il gioco mette insieme vari elementi di gioco provenienti da differenti generi e stile e il cocktail risulta certamente vincente.  
Una vera e propria sorpresa per un gameplay convincente, immediato e divertente. Per i giocatori più anziani il tutto avrà uno strano senso di nostalgia che vi riporterà immediatamente alle atmosfere dei videogiochi anni Novanta.

La grafica ricorda molto da vicino il vecchio Cannon Fodder anche se in questo caso con il nostro aeroplano dovremo colpire obiettivi a terra scorrazzando da una parte all’altra dello schermo.  
Il tutto su scenari generati di volta in volta in maniera assolutamente procedurale e casuale.

Ci saranno naturalmente dog fight con altri aerei ma anche artiglieria con mitragliatrici pronte ad abbatterci e pericolosissimi carri armati. Starà alla nostra abilità non solo abbattere gli avversari ma anche evitare i colpi nemici con incredibili acrobazie. Stando sempre attenti allo stallo però, naturalmente.

I comandi sono facili da padroneggiare anche se lo schema ha una certa profondità di fondo. Certo è necessario un certo grado di esperienza per padroneggiarli al meglio, soprattutto le prime volte quando andrete a schiantarvi praticamente contro ogni cosa possibile presente a schermo.  
Il gunplay è letteralmente indiavolato. Lo schermo è sempre pieno zeppo di nemici, esplosioni e proiettili e per questo avremo la gentile concessione da parte degli sviluppatori di poter attraversare i veicoli e gli edifici senza subire troppi danni al nostro mezzo. Quando ci schianteremo a terra è naturalmente tutto un altro paio di maniche.

Il gioco non è per niente facile e mano a mano che avanzerete il livello di difficoltà si farà sempre più impegnativo.  
E’ consigliabile sfruttare il tutorial all’inizio in modo da apprendere al meglio tutte le dinamiche, anche se potrete settare degli aiuti come l’atterraggio automatico che ci eviterà parecchi problemi.

Tutto sta nello sperimentare e trovare tattiche innovative per avere successo come ad esempio saltare da un aereo all’altro, oppure bombardare un aereo sopra la sua testa volando più in alto o ancora usare gli scarichi del nostro aereo per incenerire all’istante i paracadutisti e quindi risparmiare munizioni preziose.

Un approccio sandbox che naturalmente aumenterà il grado di longevità dell’intero gioco.  
Avremo a disposizione tre veicoli per sessione ma se il pilota muore anche solo una volta è automaticamente game over.

Varie modalità vengono sbloccate mano a mano che si avanza con il gioco, compresa una modalità a turni in cui bisogna invadere le isole avversarie. Onnipresente la modalità arcade con personaggi super potenziati che tentano di ottenere i punteggi migliori con le proprie peripezie.

Divertentissimo e da provare.

**Voto: 8.5**
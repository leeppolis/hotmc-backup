---
layout: rubriche
category: Rubriche
banner: "/assets/uploads/import.rubriche/brut.jpg"
title: "The Sexy Brutale"
excerpt: "Un casinò lussuoso è un’ambientazione da sogno per un videogioco. Un luogo popolato da persone ricchissime e snob, in cui tutto è simbolo di opulenza ed esoticità ma che nasconde al suo interno anche un terribile segreto. Chiunque ne varchi l’ingresso infatti è destinato a rimanere imprigionato in un ballo in maschera praticamente senza fine. [&hellip"
quote: ""
description: "Un casinò lussuoso è un’ambientazione da sogno per un videogioco. Un luogo popolato da persone ricchissime e snob, in cui tutto è simbolo di opulenza ed esoticità ma che nasconde al suo interno anche un terribile segreto. Chiunque ne varchi l’ingresso infatti è destinato a rimanere imprigionato in un ballo in maschera praticamente senza fine. [&hellip"
keywords: ""
date: 2017-04-28T00:00:00.000+01:00
author: "Game Master"
cover: "/assets/uploads/import.rubriche/brut.jpg"
pagination:
  enabled: true

---

Un casinò lussuoso è un’ambientazione da sogno per un videogioco. Un luogo popolato da persone ricchissime e snob, in cui tutto è simbolo di opulenza ed esoticità ma che nasconde al suo interno anche un terribile segreto. Chiunque ne varchi l’ingresso infatti è destinato a rimanere imprigionato in un ballo in maschera praticamente senza fine. Il tutto in un loop temporale dato che i vari invitati alla fine della giornata vengono tutti eliminati dal personale della casa da gioco salvo poi ritornare in vita a mezzanotte per cominciare tutto daccapo.

Lafcadio Boone però ha compreso la situazione e grazie al dono di una misteriosa donna rossa si rende conto di essere in grado di poter manipolare il tempo e quindi poter fare cessare questa maledizione una volta per tutte. Il problema sembra essere legato alla scomparsa del proprietario Lucas e a sua moglie Eleanor ma grazie alle varie maschere degli invitati saremo in grado di scoprire all’interno della magione vari passaggi segreti. Per fare questo però dovremo naturalmente evitare che essi vengano uccisi e quindi grazie al nostro orologio da taschino potremo riavvolgere il tempo a nostro piacimento, prima che si verifichi un omicidio.

Nel caso in cui non faremo in tempo ci capiterà di dover ricominciare da una delle pendole sparse per il gioco, con tutti gli oggetti raccolti finora azzerati. Dovremo quindi lavorare di astuzia e ingegno per evitare di volta in volta un omicidio di un convitato. Per fare questo però non dovremo né essere notati dai camerieri né dalle vittime e quindi fungere un po’ da angeli custodi.

Gli enigmi sono tutti ben congegnati e ambientali quindi legati al rinvenimento dei vari oggetti nel corso dell’avventura. Il level design è di altissimo livello e infatti facilita tutto il discorso delle scorciatoie da prendere per non perdere tempo così come la realizzazione dei personaggi in stile super deformed e le ambientazioni ricche di dettagli. Tutte le locations hanno molta personalità e ognuna è impreziosita da alcuni capolavori dell’arte che conferiscono all’ambiente un aspetto molto artistico e peculiare.

Fiore all’occhiello della produzione la colonna sonora che entrerà in memoria al primo ascolto letteralmente. Ottimi anche gli effetti sonori naturalmente che creeranno grande atmosfera e pathios nell’incedere dell’azione.

Un titolo che vi catturerà letteralmente grazie alle sue dinamiche molto innovative e ben realizzate. Consigliato.

Voto: 9
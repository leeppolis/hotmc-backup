---
layout: rubriche
category: Rubriche
banner: "/assets/uploads/import.rubriche/sf1-640x360.jpg"
title: "Street Fighter V Champion Edition"
excerpt: "Champion Edition è l’ultima incarnazione del celebre picchiaduro di casa Capcom giunto al suo quinto capitolo. Il gioco in questione è uscito nel 2016 e quindi questa rappresenta la versione finale con tutti i contenuti. Il titolo è stato arricchito nel corso degli anni con add on e DLC di vario genere, cosa che ha [&hellip"
quote: ""
description: "Champion Edition è l’ultima incarnazione del celebre picchiaduro di casa Capcom giunto al suo quinto capitolo. Il gioco in questione è uscito nel 2016 e quindi questa rappresenta la versione finale con tutti i contenuti. Il titolo è stato arricchito nel corso degli anni con add on e DLC di vario genere, cosa che ha [&hellip"
keywords: ""
date: 2020-03-03T00:00:00.000+01:00
author: "Game Master"
cover: "/assets/uploads/import.rubriche/sf1-640x360.jpg"
pagination:
  enabled: true

---

Champion Edition è l’ultima incarnazione del celebre picchiaduro di casa Capcom giunto al suo quinto capitolo. Il gioco in questione è uscito nel 2016 e quindi questa rappresenta la versione finale con tutti i contenuti.

Il titolo è stato arricchito nel corso degli anni con add on e DLC di vario genere, cosa che ha migliorato il titolo in molti suoi aspetti anche dopo la versione Arcade che è riuscita a correggere i problemi in fieri e quindi a mettere d’accordo critica e pubblico.

Il roster completo prevede quaranta lottatori con presente all’appello anche Seth, il super boss di Street Fighter IV. Il personaggio in questione è molto particolare perché in grado di assorbire tutte le tecniche di tutti i vari personaggi così come Gill, il boss del terzo episodio che alterna fuoco a ghiaccio.

Presenti anche tutti i costumi in questa edizione con più i duecento outfit che permetteranno una grande varietà con tutti i personaggi in questione disponibili. Sono presenti anche costumi molto particolari frutto di crossover con altri franchise Capcom come Ken che può diventare Dante di Devil May Cry e Ryu che può diventare Megaman.

Buono anche il numero di arene che arriva a 34 e novità anche sul fronte del gameplay dato che indipendentemente da quale modalità sceglierete si potrà selezionare anche una seconda V-Skill. Tutto è stato quindi molto bilanciato e reso più equilibrato anche fra un personaggio e l’altro.

Questa nuova edizione ha reso il gioco finalmente completo e reso appetibile per tutti anche perché è disponibile in edizione fisica sia per Playstation 4 e Pc.

Le modalità sono tantissime e ogni personaggio del roster ha una storia a disposizione con tante cutscenes in modo da approfondire le storie dei vari personaggi. Presenti anche tante sfide extra per aumentare a dismisura la longevità.

Il gioco è molto votato all’esport e parecchio competitivo anche se coloro i quali non vogliono cimentarsi con le modalità online potranno divertirsi ugualmente.

Il comparto online è stato nettamente migliorato in termini di matchmaking e di agilità online in maniera molto netta.

Un’ottima edizione insomma che raccoglie tutto ciò che di buono si è visto finora. Per gli amanti del franchise e del brand in genere è un acquisto obbligato, soprattutto per coloro che adorano il fanservice.

**Voto: 8.5**
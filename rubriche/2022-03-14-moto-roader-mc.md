---
layout: rubriche
category: Rubriche
banner: "/assets/uploads/import.rubriche/mot1.jpg"
title: "Moto Roader MC"
excerpt: "In molti si ricorderanno i fasti di un  gioco divertentissimo come Moto Roader. Uscirono tre capitoli distinti e Ratalaika ha come sempre il pregio di avere riportato in auge questo franchise. Potremo giocare l’ultimo capitolo che ha MC nel titolo appunto. Il gioco è uscito nel lontano oramai 1992 e aveva il grande pregio di [&hellip"
quote: ""
description: "In molti si ricorderanno i fasti di un  gioco divertentissimo come Moto Roader. Uscirono tre capitoli distinti e Ratalaika ha come sempre il pregio di avere riportato in auge questo franchise. Potremo giocare l’ultimo capitolo che ha MC nel titolo appunto. Il gioco è uscito nel lontano oramai 1992 e aveva il grande pregio di [&hellip"
keywords: ""
date: 2022-03-14T00:00:00.000+01:00
author: "Game Master"
cover: "/assets/uploads/import.rubriche/mot1.jpg"
pagination:
  enabled: true

---

In molti si ricorderanno i fasti di un gioco divertentissimo come Moto Roader. Uscirono tre capitoli distinti e Ratalaika ha come sempre il pregio di avere riportato in auge questo franchise. Potremo giocare l’ultimo capitolo che ha MC nel titolo appunto.

Il gioco è uscito nel lontano oramai 1992 e aveva il grande pregio di essere molto immediato e soprattutto divertentissimo. Questa versione riporta le stesse dinamiche di quanto visto su Playstation e come sempre ci mostra una grafica a 8 bit con visuale dall’alto.

Ci sono oltre venti piste su cui gareggiare così come varie tipologie di veicoli da utilizzare in pista. Le gare sono molto frenetiche anche a causa dell’aggressività dell’intelligenza artificiale e di tutto l’arsenale che potremo scatenare sui nemici.

Potremo anche giocare assieme a un amico in locale in una sorta di modalità che ricorda Rocket League e quindi in una sorta di partita da calcio. Questo per quanto concerne la modalità Omake. Poi ci sono il Time Attack e naturalmente la Race. Ci sono anche cinque diversi campionati in cui potremo gareggiare e con cui potremo ottenere i ventisei trofei che ci sono a disposizione.

Come opzioni aggiuntive c’è la possibilità di riavvolgere durante la gara così come settare lo schermo in base anche alle nostre preferenze da retrogamer. Il comparto tecnico vede una grafica molto colorata e una colonna sonora allegra e orecchiabile.

Un titolo divertente e immediato che risulta essere un ottimo passatempo, soprattutto per quelli che hanno amato il brand fin dai suoi inizi. In più il prezzo budget ne fa un acquisto obbligato.

**Voto: 7**
---
layout: rubriche
category: Rubriche
banner: "/assets/uploads/import.rubriche/tour1.jpg"
title: "Tour de France 2021+Pro Cycling Manager 2021"
excerpt: "Nacon e Cyanide ritornano con i loro due ottimi sim-game dedicati al mondo del ciclismo, uno più improntato all’azione su strada e uno più da dietro le quinte come manager. Due titoli insomma per tutti i gusti e mettere d’accordo ogni tipo di utenza. TOUR DE FRANCE 2021 Il titolo dedicato alla celebre competizione ciclistica [&hellip"
quote: ""
description: "Nacon e Cyanide ritornano con i loro due ottimi sim-game dedicati al mondo del ciclismo, uno più improntato all’azione su strada e uno più da dietro le quinte come manager. Due titoli insomma per tutti i gusti e mettere d’accordo ogni tipo di utenza. TOUR DE FRANCE 2021 Il titolo dedicato alla celebre competizione ciclistica [&hellip"
keywords: ""
date: 2021-06-16T00:00:00.000+01:00
author: "Game Master"
cover: "/assets/uploads/import.rubriche/tour1.jpg"
pagination:
  enabled: true

---

**Nacon e Cyanide ritornano con i loro due ottimi sim-game dedicati al mondo del ciclismo, uno più improntato all’azione su strada e uno più da dietro le quinte come manager. Due titoli insomma per tutti i gusti e mettere d’accordo ogni tipo di utenza.**

**TOUR DE FRANCE 2021**

Il titolo dedicato alla celebre competizione ciclistica d’oltralpe torna in questa nuova edizione sempre migliorata e implementata. Il titolo poi offre una miriade di contenuti e di modalità che rappresentano proprio il fiore all’occhiello della produzione. Abbiamo tre macro modalità a cui dobbiamo aggiungere la modalità allenamento, in modo da poter apprendere le meccaniche soprattutto per la gestione della gara e il dosaggio delle energie.

La modalità gara invece prevede una corsa introduttiva che ci consente di guadagnare punti e sbloccare quindi corse ufficiali dell’UCI World Tour come il Criterium du Dauphine o la Vlaanderen Classic. Potremo quindi costruirci un tour personalizzato in base alle nostre esigenze.

Nel pro team invece dovremo mettere in piedi una squadra di novellini e di glorie in modo da rientrare nei budget e quindi primeggiare nelle varie competizioni. Nel Pro Leader invece vestiremo i panni di un ciclista in erba e dovremo farci valere all’interno della nostra squadra di appartenenza.

Il sistema è sempre molto buono e come sempre in gara potremo scegliere i diversi ciclisti in modo da distribuire le forze.

Ottimo anche il comparto tecnico che in questa edizione vede una paletta di colori molto vivace e colorata con interfacce dall’ottima navigazione e dalla definizione nettamente migliorata. Sicuramente passi da gigante rispetto alle versioni passate. Ottimo anche il comparto sonoro con una buona telecronaca, musiche orecchiabili e consigli radio molto credibili.

Un buon titolo che fa il paio con la controparte manageriale e che sicuramente soddisferà gli appassionati del genere.

**Voto: 7.5**

**PRO CYCLING MANAGER 2021**

Il gestionale dedicato al ciclismo è dedicato invece a un pubblico meno generalista e più specifico. Questa ventesima edizione prevede quattro modalità di gioco in single player e una in multiplayer con la possibilità di creare tornei personalizzati e gare classificate.

In carriera vestiremo i panni di un manager di una delle ottanta scuderie disponibili divise in tre suddivisioni. Dovremo quindi gestire la nostra squadra in tutto e per tutto amministrando il tempo tra carichi lavorativi e competizioni vere e proprie. Dovremo anche gestire i vari stati d’animo dei vari ciclisti e le loro inclinazioni in gara. Dovremo anche gestire i rapporti con gli sponsor.

Ogni gara potrebbe essere giocata direttamente con l’opzione della corsa 3D oppure risolverle in maniera automatica le varie gare.

In pro cyclist ci concentreremo invece sulla crescita di un singolo ciclista che dovremo prendere dall’inizio, personalizzarlo e farlo crescere. Questo frangente è molto simile a un gioco di ruolo in cui dovremo considerare tutte le varie statistiche e i rapporti con il nostro manager.

In modalità pista invece potremo dedicarci sul ciclismo su pista appunto con sette discipline da velodromo molto particolari. Ottimo tutto il comparto gestionale e sono state fatte anche delle migliorie a livello di grafica.

Ancora una volta una grandiosa simulazione in tutto e per tutto sul mondo del ciclismo con statistiche e peculiarità tutte da scoprire, soprattutto per un pubblico strettamente settoriale.

**Voto: 8**
---
layout: rubriche
category: Rubriche
banner: "/assets/uploads/import.rubriche/perkeros.jpg"
title: "Perkeros"
excerpt: "Quando nel 1967 Jimi Hendrix tenne un concerto nella fredda Helsinki in Finlandia, l’ebisizione fu realmente fulminante ma durò solamente mezz’ora. Il posto era strapieno tanto che molti furono costretti a tornarsene a casa anche se ancora oggi ammettono di esserci stati. Hasse Walli, una delle migliori chitarre di terra di Finlandia, ha affermato che [&hellip"
quote: ""
description: "Quando nel 1967 Jimi Hendrix tenne un concerto nella fredda Helsinki in Finlandia, l’ebisizione fu realmente fulminante ma durò solamente mezz’ora. Il posto era strapieno tanto che molti furono costretti a tornarsene a casa anche se ancora oggi ammettono di esserci stati. Hasse Walli, una delle migliori chitarre di terra di Finlandia, ha affermato che [&hellip"
keywords: ""
date: 2014-10-12T00:00:00.000+01:00
author: "Game Master"
cover: "/assets/uploads/import.rubriche/perkeros.jpg"
pagination:
  enabled: true

---

[](https://hotmc.com/wp-content/uploads/2014/10/perkeros.jpg)

Quando nel 1967 Jimi Hendrix tenne un concerto nella fredda Helsinki in Finlandia, l’ebisizione fu realmente fulminante ma durò solamente mezz’ora.  
Il posto era strapieno tanto che molti furono costretti a tornarsene a casa anche se ancora oggi ammettono di esserci stati.

Hasse Walli, una delle migliori chitarre di terra di Finlandia, ha affermato che tutti i futuri chitarristi che assistettero a quella esibizione si divisero immediatamente in due gruppi distinti: chi decise di appendere fin da subito la chitarra al muro perché non avrebbero mai raggiunto in quella vita un tale livello di perfezione e chi invece si prefissò di passare le notti insonni pur di esercitarsi e quindi quantomeno avvicinarsi a quanto visto sul palco quella sera.

Questa premessa serve per farci capire che probabilmente JP Ahonen probabilmente era presente a quel concerto ed è riuscito a racchiudere quella magia nel suo Perkeros.  
La storia di questo fumetto vede protagonista Akseli, leader di una band metal d’avanguardia i cui membri sono una giovane ragazza alle tastiere, un vecchio hippy al basso e un gigantesco orso malato di Black Sabbath alla batteria. Le cose non sembrano andare per il meglio finchè non faranno la conoscenza di Aydin, un turco che lavora in una pizzeria kebab che canta con una voce divina. Ma poi ci si mette di mezzo la magia.

Tutto gira attorno agli sforzi di Akseli di portare la sua band a un livello di successo accettabile e conciliare i suoi impegni musicali con la sua vita di tutti i giorni, una cosa che accade a parecchi musicisti. C’è posto anche per l’occulto ma vissuto in una maniera piuttosto leggera e divertente, attraverso l’introduzione della band concorrente hipster Diablotin.

La storia è molto godibile, soprattutto nei dialoghi e nei riferimenti musicali, ma quello che impressiona di più sono i disegni delle scene dei concerti che sono realmente impressionanti.

Consigliato a tutti gli amanti della musica.

Voto: 9
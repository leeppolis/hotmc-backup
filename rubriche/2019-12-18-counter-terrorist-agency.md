---
layout: rubriche
category: Rubriche
banner: "/assets/uploads/import.rubriche/count1.jpg"
title: "Counter Terrorist Agency"
excerpt: "Il gioco in questione è uno strategico in cui dovremo prevenire attacchi terroristici in tutto il mondo. Il tutto naturalmente è frutto di finzione e con personaggi della fantasia ma il tutto è incredibilmente vicino alla realtà. In questo consiste anche il fascino di questo gioco molto particolare e ben caratterizzato in ogni suo aspetto. [&hellip"
quote: ""
description: "Il gioco in questione è uno strategico in cui dovremo prevenire attacchi terroristici in tutto il mondo. Il tutto naturalmente è frutto di finzione e con personaggi della fantasia ma il tutto è incredibilmente vicino alla realtà. In questo consiste anche il fascino di questo gioco molto particolare e ben caratterizzato in ogni suo aspetto. [&hellip"
keywords: ""
date: 2019-12-18T00:00:00.000+01:00
author: "Game Master"
cover: "/assets/uploads/import.rubriche/count1.jpg"
pagination:
  enabled: true

---

Il gioco in questione è uno strategico in cui dovremo prevenire attacchi terroristici in tutto il mondo. Il tutto naturalmente è frutto di finzione e con personaggi della fantasia ma il tutto è incredibilmente vicino alla realtà.

In questo consiste anche il fascino di questo gioco molto particolare e ben caratterizzato in ogni suo aspetto.

Ci ritroveremo appunto a gestire la CTA Counter Terrorist Agency, un’agenzia sovranazionale il cui compito è trovare con ogni mezzo le varie cellule terroristiche sparse per il mondo.  
Noi in qualità di operatore dovremo trovare con ogni mezzo possibile e in giro per il mondo vari sospetti in modo da studiarli, attenzionarli e poi eventualmente neutralizzarli per tempo.

Cominceremo intercettando comunicazioni sospette tra individui o scoprendo azioni che possono creare sospetti e preoccupazioni.

Avremo quindi un tempo limitato per profilare il soggetto e comprendere se ha veramente cattive intenzioni.  
Potremo quindi sia ascoltarlo al telefono che entrare nei suoi social network o entrare nella sua mail.

Se il soggetto è innocente si lascerà perdere mentre nel caso in cui sia membro di una cellula terroristica potremo scoprire il suo ruolo all’interno e quindi arrestarlo per interrogarlo e trovare i collegamenti con gli altri terroristi.

In base a come avremo gestito l’operazione e a come avremo profilato gli individui con precisione ci verranno assegnati dei punti di merito grazie alla nostra abilità di avere sventato un possibile attacco.

I punti guadagnati in questo modo potranno andare a migliorare le abilità di un dato albero che ci permetteranno quindi di affinare le tecniche investigative e al contempo avere la collaborazione dei vari governi mondiali. Potremo quindi accrescere le nostre risorse in campo.

Per azioni complesse ci servono molte risorse in termini economici e di uomini e quindi avere la maggiore cooperazione possibile in ogni campo.  
Se non avremo buoni rapporti con i paesi del mondo perderemo contatti e risorse importanti per il bene del controterrorismo.

I casi sono molto complessi e si espandono e si allargano di volta in volta sempre di più coinvolgendo fasi sovrannazionali che ci terranno molto impegnati.  
Un’ottima idea questa di Play2Chill che dà un grande senso di realismo a tutto il progetto.

Il punto di vista del comparto tecnico è oggettivamente buono. Tutto è stilizzato e basato su una mappa del mondo muta con vari aerei stilizzati che si muovono e vari pop up con testi che illustrano le varie conversazioni doppiate.

Buona l’interfaccia con un buon utilizzo dei vari pulsanti.

Uno strategico ben fatto e che non è comune al giorno d’oggi.

**Voto: 8**
---
layout: rubriche
category: Rubriche
banner: "/assets/uploads/import.rubriche/550_Packshot-Geronimo-Stilton-nel-Regno-della-Fantasia.jpg"
title: "Geronimo Stilton nel Regno della Fantasia"
excerpt: "Geronimo Stilton nel Regno della Fantasia The Videogame realizzato da Virtual Toys e distribuito in Italia da Sony Computer Entertainment è l’adattamento dell’omonima serie a cartoni animati in versione digitale. Forte della simpatia dei personaggi e dello stile grafico che ricorda fortemente la serie animata, il giocatore avrà la possibilità di immedesimarsi nel “cavaliere”, al [&hellip"
quote: ""
description: "Geronimo Stilton nel Regno della Fantasia The Videogame realizzato da Virtual Toys e distribuito in Italia da Sony Computer Entertainment è l’adattamento dell’omonima serie a cartoni animati in versione digitale. Forte della simpatia dei personaggi e dello stile grafico che ricorda fortemente la serie animata, il giocatore avrà la possibilità di immedesimarsi nel “cavaliere”, al [&hellip"
keywords: ""
date: 2011-12-26T00:00:00.000+01:00
author: "Haile Anbessa"
cover: "/assets/uploads/import.rubriche/550_Packshot-Geronimo-Stilton-nel-Regno-della-Fantasia.jpg"
pagination:
  enabled: true

---

Geronimo Stilton nel Regno della Fantasia The Videogame realizzato da Virtual Toys e distribuito in Italia da Sony Computer Entertainment è l’adattamento dell’omonima serie a cartoni animati in versione digitale. Forte della simpatia dei personaggi e dello stile grafico che ricorda fortemente la serie animata, il giocatore avrà la possibilità di immedesimarsi nel “cavaliere”, al fine di svegliare dal sonno profondo la regina delle fate! Tutto ha inizio in notte tempestosa sull’Isola dei Topi. Geronimo Stilton sta lavorando al suo computer, quando ode un tremendo schianto. Sale così in soffitta, dove scorge un raggio di luce brillante penetrare dalla finestra. È così che inizia l’avventura di Geronimo Stilton nel Regno della Fantasia. La luce illumina un magnifico carillon e, dietro di esso, appare una scala fatta di gradini ricoperti di polvere d’oro. Geronimo, incuriosito, sale le scale, in direzione del cielo, e varca una grande porta d’oro. Si ritrova così in una misteriosa caverna di cristallo, circondata da centinaia di lucentissimi diamanti, dove trova ad aspettarlo un rospo di nome Scribacchinus Scribacchius. Il curioso anfibio è determinato a scrivere un fantastico romanzo di avventure su Geronimo Stilton, ricco di magia, draghi e duelli di spada. Scribacchius rivela a Geronimo Stilton il contenuto del carillon appena trovato: nientemeno che una pergamena che custodisce un messaggio di Floridiana del Flor, la Regina delle Fate. Si trova in grave pericolo e ha scelto Geronimo Stilton, fra tutti i roditori dell’Isola dei Topi, per un viaggio epico per sottrarla a un terribile destino. Il videogioco, pur presentando una storia credibile che si intreccia con varie sfide, logiche e di abilità, si dimostra longevo, ben realizzato, completamente doppiato in italiano, voci comprese. Il gioco è diviso in sei isole, ognuna delle quali presenta diverse sfide che spaziano dal calcolo numerico, a sfide di abilità e memoria. Ognuna di queste presenta un grado di difficoltà differente. La prima sfida, comune a tutte le isole, sarà quella di ricomporre la mappa della stessa al fine di orientarsi: questa prevede tre modalità di gioco: la prima, la più semplice consiste nel sistemare i pezzi corretti della pergamena sul tavolo; la seconda consiste nel ricomporre la stessa sfruttando il gioco del “15”; la terza invece con un rimando a pacman, consiste nel ripulire la stessa, facendo attenzione ai nemici. Dopo essere riusciti a superare il primo ostacolo, verranno liberate le altre sfide come individuate da cerchi con il lucchetto sulla mappa le quali permettono di accedere a diverse sfide, ovvero minigiochi che variano da cloni di “arkanoid”, il gioco di individuare due tessere uguali, “sokoban”, “pang”, a calcoli numerici, giochi di abilità. Insomma, come potete immaginare le sfide sono scuse per far giocare a diversi minigiochi realizzati più che discretamente. Come ogni gioco presente anche Geronimo Stilton nel Regno della Fantasia The Videogame, prevede di avere la moneta, in questo caso i “Fiorini”. Questi sono guadagnati in quantità differente a seconda di come si riesce a superare una sfida: se al primo tentativo vengono elargiti 10 fiorini, al secondo 7 e dopo il terzo solamente 1\. Se ci si trova in difficoltà, è possibile utilizzare uno dei due aiuti disponibili per ogni gioco, scegliendo uno dei personaggi della compagnia, che mano a mano si andrà a formare raggiungendo sul finale il corposo numero di 8 2persone. Ognuno di questi è in grado di fornire un indizio differente, il cui unico discapito è quello di vedere diminuita la compensa finale in fiorini, per ogni aiuto utilizzato. Graficamente il titolo gode di un aspetto visivo che strizza l’occhio al cartone animato. Belle animazioni, storia avvincente per i più piccoli e ottima varietà dei minigiochi presenti. Il comparto sonoro presenta il completo doppiaggio in italiano per ogni personaggio, ognuno dotato di una voce differente. Geronimo Stilton nel Regno della Fantasia The Videogame dimostra che la PSP ha ancora molto da dire se si producono giochi realizzati con criterio. Il titolo è un must per i più giovani, potendo contare sulla simpatia del personaggio e sull’ottima realizzazione dello stesso, considerando anche che oltre che divertente, lo stesso risulta educativo.

GRAFICA: 7  
SONORO: 7  
GIOCABILITA’: 7  
LONGEVITA’: 7  
VOTO FINALE: 7

HOT SPOTS:  
– Risvolti educativi da non sottovalutare

COLD SPOTS:  
– Dedicato principalmente ai più giovani

Produttore: Sony  
Sviluppatore: Virtual Toys  
Genere: Avventura

Geronimo Stilton
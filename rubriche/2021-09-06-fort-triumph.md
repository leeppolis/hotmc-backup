---
layout: rubriche
category: Rubriche
banner: "/assets/uploads/import.rubriche/fort1-640x360.jpg"
title: "Fort Triumph"
excerpt: "Il confine tra giochi mobile e console si sta facendo sempre più labile. Specialmente se parliamo del discorso Switch, console che si presta particolarmente a questo tipo di commistione. Questo strategico e gestionale Fort Triumph rientra proprio in questa categoria e vestiremo i panni di tre eroi che mano a mano che andranno avanti con [&hellip"
quote: ""
description: "Il confine tra giochi mobile e console si sta facendo sempre più labile. Specialmente se parliamo del discorso Switch, console che si presta particolarmente a questo tipo di commistione. Questo strategico e gestionale Fort Triumph rientra proprio in questa categoria e vestiremo i panni di tre eroi che mano a mano che andranno avanti con [&hellip"
keywords: ""
date: 2021-09-06T00:00:00.000+01:00
author: "Game Master"
cover: "/assets/uploads/import.rubriche/fort1-640x360.jpg"
pagination:
  enabled: true

---

Il confine tra giochi mobile e console si sta facendo sempre più labile. Specialmente se parliamo del discorso Switch, console che si presta particolarmente a questo tipo di commistione.

Questo strategico e gestionale Fort Triumph rientra proprio in questa categoria e vestiremo i panni di tre eroi che mano a mano che andranno avanti con l’avventura potranno reclutare nuovi personaggi, il tutto in un contesto fantasy canonico ma anche molto ironico e innovativo rispetto al solito.

Noi ricercheremo sempre nuovi incarichi seduti alla taverna, rigorosamente per soldi e mai per la gloria e proprio su questo si gioca l’ironia del titolo. Il gameplay è quello di uno strategico a turni in cui però tra una missione e un combattimento dovremo anche gestire varie risorse sia in termini di equipaggiamenti che in forza lavoro.

Potremo anche scegliere la morte definitiva dei personaggi che magari avevamo addestrato con cura e quindi dovremo sostituirli con elementi altrettanto valenti. Dovremo comunque dedicare sia del tempo all’esplorazione della mappa sia ai combattimenti. Il tutto con un’ottima visuale isometrica.

I combattimenti si svolgono con il classico spendimento di punti sul campo di battaglia per portare a termine i combattimenti. Meno strada faremo più possibilità avremo di eseguire attacchi corpo a corpo che sicuramente faranno molti più danni rispetto a quelli a distanza.

Potremo anche compiere azioni speciali come magari attirare un nemico a sé con un rampino oppure sfruttare l’ambiente per causare ulteriori danni. Potremo anche stordire i nemici per impedire loro di causarci ulteriori danni.

Il comparto tecnico ricorda quello di un titolo mobile con una grafica semplice ma che fa il suo per un titolo di questo tipo. Tutto in linea da questo punto di vista. Certo il gioco rende molto meglio in versione portatile che sulla tv.

Un buon titolo strategico fuori dagli schemi con un retrogusto mobile soprattutto per quanto concerne la grafica ma che comunque diverte molto.

**Voto: 7.5**
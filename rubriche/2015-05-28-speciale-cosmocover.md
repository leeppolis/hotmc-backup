---
layout: rubriche
category: Rubriche
banner: "/assets/uploads/import.rubriche/cosmo.jpeg"
title: "Speciale Cosmocover"
excerpt: "Cosmocover propone al pubblico dei videogiocatori sempre dei titoli tanto originali quanto divertenti che spesso passano inosservati al grande pubblico ma meritano di essere provati. Eccone alcuni direttamente da Devolver e Gambitious. Gore Guns & Cannoli I titoli vecchia scuola per certi versi sono ancora i migliori grazie all’alto tasso di giocabilità che portano in [&hellip"
quote: ""
description: "Cosmocover propone al pubblico dei videogiocatori sempre dei titoli tanto originali quanto divertenti che spesso passano inosservati al grande pubblico ma meritano di essere provati. Eccone alcuni direttamente da Devolver e Gambitious. Gore Guns & Cannoli I titoli vecchia scuola per certi versi sono ancora i migliori grazie all’alto tasso di giocabilità che portano in [&hellip"
keywords: ""
date: 2015-05-28T00:00:00.000+01:00
author: "Game Master"
cover: "/assets/uploads/import.rubriche/cosmo.jpeg"
pagination:
  enabled: true

---

**Cosmocover propone al pubblico dei videogiocatori sempre dei titoli tanto originali quanto divertenti che spesso passano inosservati al grande pubblico ma meritano di essere provati. Eccone alcuni direttamente da Devolver e Gambitious.**

**Gore Guns & Cannoli**

**[](https://hotmc.com/wp-content/uploads/2015/05/guns.jpg)**

I titoli vecchia scuola per certi versi sono ancora i migliori grazie all’alto tasso di giocabilità che portano in sé. Questo titolo sviluppato dai Crazy Monkey Studios è proprio uno di questi titoli che fa delle meccaniche del passato uno dei suoi punti di forza principali.

Il gioco infatti non è altro che uno shooter bidimensionale di quelli che si vedevano negli anni Novanta, con un comparto tecnico di tutto rispetto.

Nel gioco vestiremo i panni di Vinnie Cannoli ovvero un mafioso di Thugtown sempre vestito con il suo completo gessato e con il suo thompson. Dopo essere mancato dalla città per un paio di giorni per rintracciare il picciotto La Mosca, ritrova la sua città popolata di zombie e militari e quindi è intenzionato a scoprirne il motivo a tutti i costi.

[](https://hotmc.com/wp-content/uploads/2015/05/guns-2.jpg)

Il gioco fin dalle prime battute ricorda molto da vicino il classico dei classici Metal Slug e ci metterà a disposizione un ricco arsenale per poter sconfiggere i vari nemici e quindi affrontare ogni volta in maniera diversa i vari nemici. Le armi potranno essere potenziate di conseguenza e quindi utilizzare delle munizioni adatte per ogni singolo nemico.

Avendo parecchie componenti platform il titolo funziona molto bene anche sotto il profilo del sistema di controllo, con dei comandi responsivi immediati e fluidi. La difficoltà è calibrata bene ed è stata inserita anche la possibilità di giocare in locale multiplayer con altri 3 amici.

La veste grafica è tutta in chiave cartoon, ottima la fisica dei colpi così come la colonna sonora tutta basata su musiche anni Cinquanta.

Un gioco molto divertente che è basato sulle dinamiche anni Novanta.

Voto: 8

**Mayan Death Robots**

**[](https://hotmc.com/wp-content/uploads/2015/05/mayan.jpg)**

In questo titolo dello studio belga Sileni dovremo prevalere sulle altre tribù maya grazie ai nostri rotottoni assassini con cui sconfiggere gli avversari.

Il gioco ha come scenario le rovine maya e assumeremo il controllo di un robot gigante che viene venerato come un dio. Neanche a dirlo lo scopo del gioco è quello di distruggere gli avversari e quindi prevalere sugli altri.

Ci sono in totale 5 robot diversi tra cui scegliere. I personaggi selezionabili sono Ah Puch il dio della morte, Itzamna dio della terra, Xbalanque dio della luna, Chac dio della pioggia e Acna dea della nascita.

Ogni robot ha degli attacchi speciali che si adattano in base alle circostanze. Avremo a disposizione granate, bombe, fulmini e anche piccoli robot da scagliare contro i nemici.

[](https://hotmc.com/wp-content/uploads/2015/05/mayan-2.jpg)

Il gioco è al momento in co-op. I combattimenti non sono basati su turni ma possono avvenire in maniera contemporanea. In ogni caso ognuno può usufruire di un turno con due armi e anche l’attacco speciale.

Potremo usufruire anche di alcune difese che potremo costruire a mo’ di mura, un po’ come tetris. Le mappe non sono molto vaste ma comunque forniscono abbastanza spazio di manovra. Le mosse speciali potranno essere attivati con una sorta di ruota della fortuna dopo ogni turno.

Lo scopo deve essere quindi quello di distruggere il cuore posizionato in qualche punto della mappa. Ci saranno anche i vostri maya che combatteranno per voi e questo vi porterà da aumentare la nostra barra del radius.

Al momento sono disponibili 8 mappe e 4 modalità. Sono presenti anche delle divinità che all’interno dello scenario creeranno degli ostacoli. Le varie modalità sono basate soprattutto sul numero di scontri da vincere. Saranno disponibili anche dei potenziamenti che aumenteranno attacchi e energia.

Molto divertente soprattutto con gli amici.  
Voto: 8.5

**Not a Hero**

**[](https://hotmc.com/wp-content/uploads/2015/05/not-a-hero.png)**

Not a Hero è un gioco di Roll7 tutto incentrato su pallottole e politica.

Il titolo è incentrato sulla figura di BunnyLord e sui suoi compagni che faranno di tutto pur di farlo vincere nelle elezioni a sindaco del Regno Unito. Faremo parte quindi di un club che dispenserà pallottole e violenza agli avversari politici di BunnyLord.

Dovremo quindi con la nostra banda di personaggi ripulire i quartieri più malfamati dai vari criminali.

I membri del club tra cui potremo scegliere di volta in volta sono nove, ognuno con una caratteristica speciale differente.

Il gioco ha parecchi richiami a Hotline Miami 2 anche per quanto riguarda l’ironia che sottende a ogni singolo dialogo.

[](https://hotmc.com/wp-content/uploads/2015/05/not-a-hero.gif)

I livelli sono tutti ottimamente caratterizzati e quindi andranno a influire anche in termini di gameplay. I nemici saranno moltissimi e quindi dovremmo fare largo uso delle armi. Dovremo entrare quindi fare piazza pulita e poi scappare in furgone o in elicottero.

La grafica fa largo uso della pixel art e la caratterizzazione dei personaggi è eccellente. Le missioni in totale sono ben 24 e quindi avremo parecchio tempo per divertirci. Bello il doppiaggio con forte accento in lingua inglese.

Un ottimo shooter a scorrimento questo Not a Hero che diverte con dinamismo e ironia.

Voto: 8.5

**Magnetic Cage Closed**

**[](https://hotmc.com/wp-content/uploads/2015/05/magnetic.jpg)**

Se siete degli amanti dei puzzle games, soprattutto di quelli che assomigliano molto a Portal, allora avete trovato pane per i denti con questo titolo.

Il titolo è stato creato dallo studio indie svedese Guru Games, in cui dovrete risolvere degli enigmi fisici complicati con un’arma magnetica che vi permetterà di spostare gli oggetti a proprio piacimento.

Potremo spostare noi stessi e gli oggetti, il tutto in una maniera molto fluida e con meccaniche di gioco parecchio interessanti.

I puzzle sono tutti basati sui cubi e il magnetismo si può dire che sia il vero protagonista del titolo. Gli oggetti non volano in maniera indiscriminata bensì in maniera ordinata e anche l’arma si comporterà in maniera realistica, senza raggi speciali o elementi irrealistici.

Se gli oggetti infatti sono grandi a sufficienza potranno perfino trascinarvi verso di loro.

[](https://hotmc.com/wp-content/uploads/2015/05/magnetic-2.jpg)

Le piattaforme sono tutte in metallo e quindi potremo utilizzarle anche per rimbalzare indirizzando il raggio verso di loro. Il magnetismo ha un potere speciale e quindi sarà molto divertente anche realizzare salti da una parte all’altra dello schermo.

In base alle scelte che realizzerete nelle varie stanze questo influenzerà le strutture delle stanze successive e quindi di volta in volta il gioco potrà cambiare così come gli enigmi che ci verranno proposti.

In questo modo ogni volta non dovremo superare sempre gli stessi enigmi ma saranno diversi sempre.
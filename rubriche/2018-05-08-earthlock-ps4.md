---
layout: rubriche
category: Rubriche
banner: "/assets/uploads/import.rubriche/earth1.jpg"
title: "Earthlock Ps4"
excerpt: "Earthlock ha una struttura da gioco di ruolo di stampo giapponese molto ben delineata ed è stato finanziato tramite Kickstarter. Il gioco di Snowcastle Gamessta spopolando su multipiattaforma grazie alla sua formula molto nostalgica che ricorda i titoli di metà anni Novanta. Il protagonista è una pilota che non può più sopportare l’influenza paterna e [&hellip"
quote: ""
description: "Earthlock ha una struttura da gioco di ruolo di stampo giapponese molto ben delineata ed è stato finanziato tramite Kickstarter. Il gioco di Snowcastle Gamessta spopolando su multipiattaforma grazie alla sua formula molto nostalgica che ricorda i titoli di metà anni Novanta. Il protagonista è una pilota che non può più sopportare l’influenza paterna e [&hellip"
keywords: ""
date: 2018-05-08T00:00:00.000+01:00
author: "Game Master"
cover: "/assets/uploads/import.rubriche/earth1.jpg"
pagination:
  enabled: true

---

Earthlock ha una struttura da gioco di ruolo di stampo giapponese molto ben delineata ed è stato finanziato tramite Kickstarter.

Il gioco di Snowcastle Gamessta spopolando su multipiattaforma grazie alla sua formula molto nostalgica che ricorda i titoli di metà anni Novanta.

Il protagonista è una pilota che non può più sopportare l’influenza paterna e per giunta non viene accettata ufficialmente tra i piloti dell’esercito. Vuole però in ogni caso mostrare di che pasta è fatta e quindi vola contro tutto e contro tutti.  
La scena si sposta su un ladro che caccia tesori con lo zio, ovvero una sorta di pesce martello dalle sembianze umane.

L’avventura comincia proprio con il ritrovamento di un artefatto che verrà successivamente trafugato e toccherà a noi quindi ritrovarlo assieme ai nostri compagni di avventure per poter salvare il mondo.  
I personaggi ben caratterizzati rappresentano un mix tra scuola occidentale e scuola orientale, con le tipologie classiche di personaggi, dal mago, al curatore e così via.

Un gioco lento e ragionato che comunque lascia il posto a dialoghi e un incedere rilassato piuttosto che i ritmi forsennati dei giochi di oggi.

I dialoghi sono gestiti tramite balloon classici e la trama scorre in maniera agevole.  
Lo stile è quello in tre dimensioni dei vecchi giochi Playstation con una visuale a volo d’uccello e varie città e luoghi da raggiungere per le nostre missioni.

Per fasi diverse potremo avvalerci di vari personaggi durante l’esplorazione. Potremo quindi sfruttare la stazza più o meno grande di alcuni personaggi per infilarci in alcuni spazi angusti e così via.  
Presenti anche alcuni enigmi ambientali e tutti i combattimenti sono a turni, in cui bisognerà pianificare la strategia.  
I personaggi sono caratterizzati da due set di mosse differenti, sia in fase offensiva che difensiva. Per quanto riguarda i nemici poi dovremo capire noi quali sono le loro debolezze e quindi sfruttarle per sconfiggerli.

Onnipresente naturalmente anche il farming con momenti in cui dovremo combattere contro tutto e tutti per poter ricevere bonus legati all’esperienza. È presente uno skill tree in cui piazzare le carte dei talenti. In base al nostro percorso potremo sbloccare quindi un certo tipo di abilità.

Buono il comparto tecnico con una grafica retrodatata e animazioni e effetti grafici di livello.

Un jrpg classico dalla buona estetica che non delude gli appassionati.

**Voto: 7**
---
layout: rubriche
category: Rubriche
banner: "/assets/uploads/import.rubriche/imgcrop.jpeg"
title: "Eventi & Concerti: 20 maggio – 21 ottobre"
excerpt: "Bentornati al nostro consueto recap degli eventi da non perdere in giro per la penisola! Si parte da stasera, con il Vesuvio Sound System di Napoli, un evento parte di Red Bull Music Academy: sul palco una resident band di cinque elementi capitanata dal famoso producer D-Ross (già collaboratore di Fabri Fibra, Marracash e vincitore [&hellip"
quote: ""
description: "Bentornati al nostro consueto recap degli eventi da non perdere in giro per la penisola! Si parte da stasera, con il Vesuvio Sound System di Napoli, un evento parte di Red Bull Music Academy: sul palco una resident band di cinque elementi capitanata dal famoso producer D-Ross (già collaboratore di Fabri Fibra, Marracash e vincitore [&hellip"
keywords: ""
date: 2016-05-20T00:00:00.000+01:00
author: "Marta Blumi Tripodi"
cover: "/assets/uploads/import.rubriche/imgcrop.jpeg"
pagination:
  enabled: true

---

Bentornati al nostro consueto recap degli eventi da non perdere in giro per la penisola!

Si parte da stasera, con il **Vesuvio Sound System** di Napoli, un evento parte di Red Bull Music Academy: sul palco una resident band di cinque elementi capitanata dal famoso producer **D-Ross** (già collaboratore di Fabri Fibra, Marracash e vincitore del David di Donatello nel 2014 per la colonna sonora del film “Song ‘e Napule”) accompagnerà alcuni tra i più importanti rapper napoletani come **Lucariello, ‘Nto, Luchè, Fuossera, Enzo Dong e il Dj TY1**. Con loro **Franco Ricciardi, Ivan Granatino** e il cantante **Pino Mauro**, grande interprete e maestro indiscusso della canzone classica napoletana. Sul palco anche i **Mokadelic**, la band post-rock diventata famosa per le colonne sonore di film di successo come “Acab” e “Come Dio comanda” e che ha firmato la colonna sonora originale della prima e seconda stagione della serie Gomorra. A presentare la serata il rapper **Clementino,** tutti i dettagli [**qui**](https://www.facebook.com/events/1710752369180925/).

E si prosegue ovviamente passando da questa domenica 22 maggio e da **Boost 016,** un appuntamento che vedrà riuniti al Teatro Parenti di Milano etichette indipendenti, addetti ai lavori e semplici appassionati per una giornata di showcase e incontri (nonché le finalissime italiane del DMC). Ricordiamo che Hotmc, in collaborazione con gli organizzatori Elita e Rapburger, si occuperà di moderare il panel **Boost the Media** che parlerà del rapporto tra hip hop, cinema, radio e pubblicità e vedrà intervenire Luca Legnani (produttore del film ZETA), Cosimo Alemà (regista del film ZETA), Enrico Bisi (regista del documentario Numero Zero), Gabriella Staurenghi (Oyez! Srl – esperta di publishing e synchronizzazioni) e Daniele Tognacca (Direttore R101). Il nostro panel è alle ore 16.00 ed è aperto agli addetti ai lavori (con alcuni limitatissimi posti per il pubblico), per tutte le info vi rimandiamo alla [**pagina ufficiale**](https://www.facebook.com/events/1263215400374549/) dell’evento.

Per chi invece preferisce il soul che fa piangere, vi ricordiamo che **Adele** suonerà in Italia per due date all’Arena di Verona, il 28 e il 29 maggio: come prevedibile, però, i biglietti sono ovviamente già esauriti (più info **[qui](http://www.dalessandroegalli.com/events/372/adele)**, in ogni caso).

Sabato 28 maggio, tra l’altro, una notizia gradita ai tifosi di calcio e agli amanti del soul: a cantare alla cerimonia d’apertura della finale di **Uefa Champions League** a Milano sarà **Alicia Keys**. In caso voleste prendere due piccioni con una fava, i biglietti si acquistano [**qui**](http://it.uefa.com/uefachampionsleague/ticketing/index.html).

Domenica 29 maggio, invece, tornano i workshop di **Music Heroes**, stavolta in ambito mcing: si tratta infatti di un **workshop di scrittura creativa con Jack the Smoker**. Come sempre i laboratori si tengono a Milano e come sempre i posti sono limitati, più info su [**Facebook**](https://www.facebook.com/events/1557328394564371/).

Vi preannunciavamo che **KRS-One e gli EPMD** sarebbero passati dalle nostre parti, e siamo finalmente in grado di dirvi dove e quando: il 10 giugno a Torino, in occasione del Torino by Night Summer Edition. L’evento ospiterà anche i dj set di Bassi Maestro e dj Double S, nonché i live di Sab Sista & Lefty, ATPC e Inoki. Per tutte le info, rivolgetevi con fiducia [**qui**](https://www.facebook.com/events/108250062921038/).

E sempre per gli **EPMD** si è aggiunta una seconda data a Roma il giorno successivo, l’11 giugno: i dettagli li trovate [**qui**](https://www.facebook.com/events/130496314023006/).

Il 21 giugno arriva a Milano anche **Flume**, giovanissimo eroe dell’electro-R’n’B che dall’Australia sta conquistando il mondo: più informazioni [**qui**](https://www.facebook.com/events/547476328710854/).

Il 23 giugno gli amanti della dancehall saranno felici di sapere che **Sean Paul** torna dalle nostre parti, più precisamente a Milano: i dettagli **[qui](https://www.facebook.com/events/1568012920176917/)**.

Il 10 luglio arrivano i **Dilated Peoples** a Roma! Ed ecco finalmente [**le informazioni complete**](https://www.facebook.com/events/1720483704882997/).

L’11 luglio tornano in Italia dei veri giganti della musica soul: **Lionel Richie e gli Earth Wind & Fire**, questi ultimi al loro primo tour senza il compianto Maurice White. Saranno in concerto insieme per due date, l’11 a Piazzola sul Brenta e il 12 al Lucca Summer festival; Lionel Richie sarà anche presente in una successiva data solista, il 14 alle Terme di Caracalla. Le prevendite sono **[già aperte](http://www.ticketone.it/tickets.html?affiliate=IGA&doc=erdetaila&fun=erdetail&erid=1582338&includeOnlybookable=true&xtor=SEC-303030332-GOO)**.

E torna in Italia anche **Pharrell Williams**, più precisamente a Milano il 12 luglio, per una super-data all’Assago Summer Arena: prevendite aperte a brevissimo e info **[qui](https://www.facebook.com/events/218761501834997/)**.

Il 12 e 13 luglio, invece, sarà la volta dei concerti italiani di **Tyler, The Creator**, prima a Milano e poi a Roma: in entrambi i casi, le prevendite sono **[già disponibili](http://www.vivoconcerti.com/artisti/tyler-the-creator)**.

Altra notizia bomba: il 13 luglio 2016 anche **Rihanna** torna in Italia, e stavolta fa le cose in grande: la location del concerto è lo stadio di San Siro a Milano. Tra l’altro, sul palco non sarà sola: la accompagneranno, tra gli altri opening act, **Big Sean** (**The Weeknd**, invece, ha dato forfait). Si è aggiunta anche una data torinese, l’11 luglio: per i biglietti di entrambe potete controllare **[qui](https://www.livenation.it/show/788444/rihanna-anti-world-tour/milano/2016-07-13/it)**.

Ed eccoci infine arrivati a **Beyoncé** aka queen Bee, che ci farà omaggio della sua presenza allo stadio di San Siro il 18 luglio: prevendite disponibili su Ticket One. Vi suggeriamo di affrettarvi ad acquistare i biglietti perché l’ultima volta che è stata a Milano sono andati esauriti in otto minuti d’orologio: in ogni caso, più info **[su Facebook](https://www.facebook.com/events/1668905290064018/)**.

Il 21 luglio, **George Clinton e i Parliament Funkadelic** ci faranno grazia della loro presenza a Umbria Jazz: i dettagli sono **[qui](http://www.umbriajazz.com/pagine/15-luglio)**.

Last but not least, un evento non strettamente hip hop ma che sicuramente potrebbe appassionare molte hip hop heads: i **Chemical Brothers** suoneranno a Milano il 22 luglio, e le prevendite sono **[già aperte](http://www.ticketone.it/the-chemical-brothers-biglietti.html?affiliate=ITT&doc=artistPages/tickets&fun=artist&action=tickets&kuid=458808)**. Aggiunta anche una seconda data il **[12 agosto a Pescara](http://www.circolomagnolia.it/evento/3226/B-REAL-of-CYPRESS-HILL-DEMRICK-RODIGAN-and-more)**!

Si prosegue col tradizionale appuntamento con il **Locus Festival**, di stanza come sempre a Locorotondo, che quest’anno fa faville: il primo nome annunciato è **dj Premier, e non sarà da solo, bensì accompagnato dalla The Badder Band**: un’esperienza unica e irripetibile di cui vi avevamo già parlato **[qui](https://hotmc.com/dj-premier-e-in-tour-con-una-band-ecco-il-video-della-loro-performance/)** e che vi suggeriamo di non perdervi per nulla al mondo, la data da segnare è il 23 luglio. Il secondo nome annunciato, invece, è **Kamasi Washington**, giovanissima leggenda del jazz nonché sassofonista preferito di Kendrick Lamar, e suonerà il 27 agosto. Molti altri nomi sono ancora da annunciare (già confermati anche **Snarky Puppy** e **Andreya Triana**): tenete d’occhio**[ questo link](http://www.locusfestival.it/)**.

**Dj Premier** suonerà anche a Milano, sempre con la **Badder Band**, il 21 luglio al Circolo Magnolia: da non perdere! Info su [**Facebook**](https://www.facebook.com/events/1767296840166808/).

Annunciate anche le date estive degli **Onyx**, tra cui una ad Acquaviva delle Fonti, in provincia di Bari, il 5 agosto (dettagli [**qui**](https://www.facebook.com/events/239819466383349/)). Si vocifera che non sarà l’unica, vi terremo aggiornati.

E sempre **Kamasi Washington** sarà protagonista di altre due date italiane, il 25 agosto a Milano e il 26 a Galzignano Terme (Padova): tutti i dettagli sono **[qui](http://www.radarconcerti.com/)**.

Il 5 settembre torna a Milano l’imperdibile **Damian Marley**: tutte le info [**qui**](https://www.facebook.com/events/1675587356042699/).

Il 9 settembre, invece, torna in Italia **50 Cent**, nell’ambito del The Box Music Festival di Monza: per ora si tratta del primo nome annunciato, perciò potrebbero esserci ulteriori novità a breve. Le (poche) info per ora disponibili sono su [**Facebook**](https://www.facebook.com/events/1005890956169275/).

Per finire, un evento decisamente autunnale: ad ottobre tornerà in Italia il prodigio del contemporary R’n’B **JMSN**, più precisamente il 20 a Roma e il 21 a Milano. Dettagli [**qui**](http://www.radarconcerti.com/jmsn-nuovo-album-e-due-date-in-italia-ad-ottobre/).

E questo è tutto per ora, se ci siamo persi qualcosa segnalatecelo **[su Facebook](https://www.facebook.com/hotmcmag/)**!
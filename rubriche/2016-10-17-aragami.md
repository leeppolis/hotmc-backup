---
layout: rubriche
category: Rubriche
banner: "/assets/uploads/import.rubriche/ara-640x640.jpg"
title: "Aragami"
excerpt: "Il genere stealth sta anch’esso vivendo una seconda giovinezza in campo videoludico, anche se vengono sempre più escogitate nuove soluzioni per rendere gli ultimi titoli innovativi e al contempo divertenti. Aragami è appunto uno stealth in terza persona che prende ispirazione dai canoni del genere, introducendo però delle novità molto interessanti. Il gioco è stato [&hellip"
quote: ""
description: "Il genere stealth sta anch’esso vivendo una seconda giovinezza in campo videoludico, anche se vengono sempre più escogitate nuove soluzioni per rendere gli ultimi titoli innovativi e al contempo divertenti. Aragami è appunto uno stealth in terza persona che prende ispirazione dai canoni del genere, introducendo però delle novità molto interessanti. Il gioco è stato [&hellip"
keywords: ""
date: 2016-10-17T00:00:00.000+01:00
author: "Game Master"
cover: "/assets/uploads/import.rubriche/ara-640x640.jpg"
pagination:
  enabled: true

---

  
Il genere stealth sta anch’esso vivendo una seconda giovinezza in campo videoludico, anche se vengono sempre più escogitate nuove soluzioni per rendere gli ultimi titoli innovativi e al contempo divertenti.  
Aragami è appunto uno stealth in terza persona che prende ispirazione dai canoni del genere, introducendo però delle novità molto interessanti. Il gioco è stato creato da cinque studenti di Barcellona ed è nato prima come progetto accademico e poi sfociato in un titolo che mischia dinamiche alla Tenchu con la poesia di Okami. Il gioco è attualmente disponibile solo per Ps4 e Pc ma presto arriverà anche su Xbox One.  
Il protagonista è uno spirito della vendetta che è stato evocato con un rito apposito. Una ragazzina di nome Yamiko ci ha evocato per essere liberata e quindi noi, sfruttando le ombre, dovremo porre fine alla sua prigionia.  
Le guardie della luce possono farci fuori con un solo colpo quindi noi dovremo essere sempre abili a sfruttare teletrasporto e oscurità per passare indenni le zone che pullulano di nemici.  
Dovremo sempre studiare l’area a lungo prima di procedere, per conoscere i movimenti delle guardie e quindi avere sempre la meglio su di loro.  
Potremo tramite delle rune creare delle zone di oscurità temporanea da sfruttare.  
  
Alla fine di ogni livello verremo valutati sulle nostre abilità di portare a termine ciascun livello e ci verrà spiegato nel dettaglio il nostro approccio.  
Dovremo sempre agire in fretta per eludere tutte le guardie e nel casom in cui le nostre manovre elusive non si rivelassero particolarmente soddisfacenti ci ritroveremo dei bonus negativi alla fine del livello.  
L’intelligenza artificiale dei nemici è ottima e perciò saranno sempre molto guardinghi e attenti nei vostri confronti.  
Le missioni principali prevedono sempre un punto di ingresso e un punto di uscita da raggiungere ma la ripetitività è scongiurata dalle abilità speciali del protagonista che andremo mano a mano a guadagnare e che ci garantiranno molta varietà nel gameplay.  
Grazie alle pergamene sparse per i livelli potremo infatti aumentare il nostro albero delle abilità sia in attacco che in difesa.  
Il gioco dal punto di vista grafico ha uno stile cell-shade di stampo giapponese molto artistico, con un’alternanza di tinte forti a tinte più cupe legate all’oscurità. Interessante anche il fatto che per molte location presenti nel gioco ci si sia ispirati a località realmente esistenti nel paese del Sol Levante.  
Un buon stealth che sicuramente soddisferà gli appassionati del genere. Il rapporto qualità/prezzo poi è molto convincente.

Voto: 8.5
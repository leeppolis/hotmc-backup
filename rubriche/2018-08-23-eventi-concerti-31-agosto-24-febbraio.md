---
layout: rubriche
category: Rubriche
banner: "/assets/uploads/import.rubriche/Pusha-T_480x500_scaled_cropp.jpg"
title: "Eventi & Concerti: 31 agosto – 24 febbraio"
excerpt: "L’estate volge al termine e così la stagione degli eventi all’aperto: l’aspetto positivo, però, è che i club indoor ricominciano a proporre un calendario di concerti ricchissimo e fittissimo. Ecco quindi le prime anticipazioni di ciò che ci attende in autunno! Apriamo con un annuncio di pubblica utilità: dal 31 agosto all’1 settembre a Torino [&hellip"
quote: ""
description: "L’estate volge al termine e così la stagione degli eventi all’aperto: l’aspetto positivo, però, è che i club indoor ricominciano a proporre un calendario di concerti ricchissimo e fittissimo. Ecco quindi le prime anticipazioni di ciò che ci attende in autunno! Apriamo con un annuncio di pubblica utilità: dal 31 agosto all’1 settembre a Torino [&hellip"
keywords: ""
date: 2018-08-23T00:00:00.000+01:00
author: "Marta Blumi Tripodi"
cover: "/assets/uploads/import.rubriche/Pusha-T_480x500_scaled_cropp.jpg"
pagination:
  enabled: true

---

L’estate volge al termine e così la stagione degli eventi all’aperto: l’aspetto positivo, però, è che i club indoor ricominciano a proporre un calendario di concerti ricchissimo e fittissimo. Ecco quindi le prime anticipazioni di ciò che ci attende in autunno!

Apriamo con un annuncio di pubblica utilità: dal 31 agosto all’1 settembre a Torino si svolgerà il lancio ufficiale italiano di **Popping for Parkinson**, un evento dedicato alle persone affette dal morbo di Parkinson (ma non solo, siete tutti invitati a partecipare) che vedono impegnati professionisti della breakdance a coinvolgere i malati attraverso delle lezioni specifiche di ballo, e in particolare di popping. Tutte le info [**qui**](https://www.facebook.com/events/401692100324312/).

Tornando ai concerti, si comincia l’8 settembre a Riazzino, nel territorio della Svizzera Italiana, con un super live dei **Beatnuts**: più info [**qui**](https://www.facebook.com/events/264027544207025/).

Il 19 e 20 settembre torna in Italia anche **Kool G Rap**, con due date, rispettivamente a [**Bologna**](https://www.facebook.com/events/849600375224530/) e [**Torino**](https://www.facebook.com/events/2100369780283488/). Imperdibile per gli amanti del boom bap! (_Continua dopo la foto_)

Come ormai tutti sanno, il 9 ottobre sarà il turno di **Pusha-T** e del suo primo concerto solista in Italia, a Milano (era già passato dalle nostre parti più di quindici anni fa insieme ai Clipse, in supporto al tour di Jay-Z). Le prevendite sono già disponibili, tutte le info [**qui**](https://www.facebook.com/events/1714588431991262/).

L’11 ottobre, sempre a Milano, i fan del Soundcloud rap saranno felici di sapere che è in arrivo dalle nostre parti anche **Pouya**, uno degli esponenti più quotati del sottogenere. Dettagli [**qui**](https://www.barleyarts.com/evento/pouya-milano/).

Dall’1 al 4 novembre torna come ogni anno il favoloso **Club 2 Club** di Torino, che oltre ad offrire la consueta carrellata di eccellenze della musica elettronica, fa spesso anche qualche incursione nella musica urban: tra i primi nomi annunciati c’è uno dei cantanti/songwriter/produttori/polistrumentisti più interessanti della musica black contemporanea, ovvero **Blood Orange aka Dev Hynes**. Molti altri nomi saranno presto annunciati, perciò tenete d’occhio il [**sito del festival**](https://clubtoclub.it/it/).

Il 16 novembre, dopo aver dovuto annullare la precedente data per il terribile lutto che lo aveva colpito, **Evidence** tornerà a Padova, dove è molto atteso dal pubblico italiano: tutte le info [**qui**](https://www.facebook.com/events/211067066211757/).

Per chiudere, c’è già una prima, ghiotta anticipazione anche sul calendario del 2019: il 24 febbraio, infatti, arriverà a Milano **Mike Skinner** con il suo progetto **The Streets**, una colonna portante della musica urban britannica. Le prevendite sono [**già disponibili**](http://www.vivoconcerti.com/artisti/The-Streets/The-Streets-2019)!

E con questo è tutto, per ora: come sempre, se abbiamo dimenticato qualcosa, ci trovate [**su Facebook**](https://www.facebook.com/hotmcmag). Alla prossima!
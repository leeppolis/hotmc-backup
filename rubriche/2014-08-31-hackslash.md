---
layout: rubriche
category: Rubriche
banner: "/assets/uploads/import.rubriche/hack-640x975.jpg"
title: "Hack/Slash"
excerpt: "Tempo di grandi ritorni targati Panini Comics. Parliamo di ritorno perché Hack/Slash è un fumetto nato in America nel lontano 2004, pubblicato dalla Devil’s Due Publishing – che lo ha reso disponibile anche in versione digitale – e dalla Image Comics. Inizialmente doveva constare di un numero ridotto di episodi autoconclusivi nati dalla penna di [&hellip"
quote: ""
description: "Tempo di grandi ritorni targati Panini Comics. Parliamo di ritorno perché Hack/Slash è un fumetto nato in America nel lontano 2004, pubblicato dalla Devil’s Due Publishing – che lo ha reso disponibile anche in versione digitale – e dalla Image Comics. Inizialmente doveva constare di un numero ridotto di episodi autoconclusivi nati dalla penna di [&hellip"
keywords: ""
date: 2014-08-31T00:00:00.000+01:00
author: "Game Master"
cover: "/assets/uploads/import.rubriche/hack-640x975.jpg"
pagination:
  enabled: true

---

[](https://hotmc.com/wp-content/uploads/2014/08/hack.jpg)  
Tempo di grandi ritorni targati Panini Comics. Parliamo di ritorno perché Hack/Slash è un fumetto nato in America nel lontano 2004, pubblicato dalla Devil’s Due Publishing – che lo ha reso disponibile anche in versione digitale – e dalla Image Comics. Inizialmente doveva constare di un numero ridotto di episodi autoconclusivi nati dalla penna di Tim Seleey, alcuni dei quali disegnati dagli italiani Stefano Caselli e Federica Manfredi, ma evolvendosi poi in una serie vera e propria andata avanti fino al 2013\. Ma, esattamente, di cosa tratta? Se volete la versione breve: di una cacciatrice di mostri che viaggia lungo gli Stati Uniti per eliminare serial killer e mostri di ogni genere. Non si trova ad avere pretese particolari o chissà quali messaggi nascosti nella trama. Si tratta di puro intrattenimento, si tratta di seguire la seducente Cassie e il suo compagno, il mostruoso Vlad, in un viaggio on the road tra horror e splatter. La stessa Cassie è figlia di una serial-killer tornata direttamente dall’oltretomba, una cosiddetta slasher, proprio la razza che la ragazza deve sterminare. Ma ovviamente, pur essendo “solo” rivolta all’intrattenimento del lettore, la trama non è certo noiosa. Sono spesso presenti colpi di scena e svolte interessanti nella trama, tutto condito con una certa ironia. E, certamente, saranno molto gradite agli appassionati dei classici del cinema, e in generale della cultura horror, le apparizioni di personaggi quali Jason, Chucky e molti altri. Purtroppo, sebbene piuttosto famoso in patria, in Italia non ha ottenuto particolari consensi. Nonostante sia un’opera a nostro parere godibile, e piacevole per gli amanti del genere.Che la ripubblicazione “da zero” ad opera della Panini possa cambiare le cose? Vedremo! Il primo volume costa 14 euro: se vi va dategli una possibilità, e diteci cosa ne pensate! Non perdetevi nemmeno i crossover con Army of Darkness, Reanimator e Lovercraft, tre vere chicche di genere!

Voto: 8.5
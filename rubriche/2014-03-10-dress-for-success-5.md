---
layout: rubriche
category: Rubriche
banner: "/assets/uploads/import.rubriche/huf_wu_tang_group_2_480_500_cropp.jpg"
title: "Dress for success #5"
excerpt: "Siamo arrivati a marzo e, nonostante il tempo voglia nasconderlo, fra poco dovrà lasciar spazio alla primavera alle porte; quindi perché non cominciare a dare un occhio alle collezioni primavera/estate, ai numerosi anniversari celebrati in questo 2014 e alle sneakers che sfoggeremo – matchati ai nostri outfit,of course – senza la paura di pioggia e [&hellip"
quote: ""
description: "Siamo arrivati a marzo e, nonostante il tempo voglia nasconderlo, fra poco dovrà lasciar spazio alla primavera alle porte; quindi perché non cominciare a dare un occhio alle collezioni primavera/estate, ai numerosi anniversari celebrati in questo 2014 e alle sneakers che sfoggeremo – matchati ai nostri outfit,of course – senza la paura di pioggia e [&hellip"
keywords: ""
date: 2014-03-10T00:00:00.000+01:00
author: "Monica Faretra"
cover: "/assets/uploads/import.rubriche/huf_wu_tang_group_2_480_500_cropp.jpg"
pagination:
  enabled: true

---

Siamo arrivati a marzo e, nonostante il tempo voglia nasconderlo, fra poco dovrà lasciar spazio alla primavera alle porte; quindi perché non cominciare a dare un occhio alle collezioni primavera/estate, ai numerosi anniversari celebrati in questo 2014 e alle sneakers che sfoggeremo – matchati ai nostri outfit,of course – senza la paura di pioggia e neve?

**Stussy**, con la collezione Woman Primavera ’14, ci porta indietro ai decenni ’80 e ’90 attraverso stampe, pattern e richiami a quei gloriosi anni in cui la cultura hip hop cominciò a crescere. Domina lo sporty-style nelle variazioni del bianco e nero, con incursioni nel grafismo e richiami alle stampe azteche nella rivisitazione eighties.Vestitini iper-colorati, bomber leggeri, hot pants e tank top chiudono il cerchio.

[](https://hotmc.com/wp-content/uploads/2014/03/sp14-womens-running.jpg)

Lanciata nel 1994 da Reebok, la **Instapump Fury** è un concentrato di tecnologie Graphlite e Hexalite, combinate all’innovativa tecnologia Instapump. La sneaker sfrutta la semplice forza del CO2 che gonfia in pochi secondi la struttura di camere d’aria, avvolgendo il piede e eliminando la necessità di lacci. Nasce così il design inconfondibile della Instapump Fury, ancora considerata una delle scarpe dal look più innovativo. Per festeggiare il suo 20° anniversario, oltre alla re-release della Instapump Fury OG nella colorazione orginale (black, hypergreen, red), è in programma un fitto calendario di release che conta 27 collaborazioni e realizzazioni esclusive. Per la serie “ce n’é per tutti i gusti!”.

[](https://hotmc.com/wp-content/uploads/2014/03/V47514%5FFashion.jpg)

**Huf** e **Wu-Tang** collaborano per un’esclusiva capsule che celebra il 20° anniversario dell’album di debutto del gruppo rap newyorkese, _Enter the Wu-Tang: 36 Chambers_. La release include scarpe modello HR-1 in pelle, Poly Mesh Football tee con serigrafia davanti, dietro e sulla manica del numero 36 ,cap con H metallizzata sul davanti e calze Plantlife x Wu Tang con un packaging personalizzato.

[](https://hotmc.com/wp-content/uploads/2014/03/huf%5Fwu%5Ftang%5Fgroup%5F2.jpg)

Prime immagini della nuova **Air Jordan I** nata dalla collaborazione tra i due più amati sub-brand Nike, ovvero Jordan e Nike SB. Il design del modello è firmato da Craig Stecyk (per chi non lo conoscesse, è considerato uno dei fondatori dello sport/arte dello skateboarding: la sua vita è stata ampiamente narrata nel documentario _Dogtown and Z-Boys_ e nell’altrettanto famoso film _Lords of Dogtown_). La scarpa è caratterizzata da una tomaia di pelle rivestita e da un effetto che ricorda la vernice spray, oltre che dalla scritta”AJ One SB” stile cholo sul tallone. Uscita programmata per il prossimo 15 Marzo in tre varianti colore studiate sempre da Stecyk e dall’artista e skateboarder professionista Lance Mountain.

[](https://hotmc.com/wp-content/uploads/2014/03/Nike-SB-x-Air-Jordan-I-03.jpg)
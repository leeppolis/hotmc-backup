---
layout: rubriche
category: Rubriche
banner: "/assets/uploads/import.rubriche/haven1-640x360.jpg"
title: "Haven Ps5"
excerpt: "The Game Bakers stupisce tutti con questo titolo. Haven è infatti distante anni luce dall’azione e dalle boss fight indiavolate di Furi per puntare tutto sugli aspetti narrativi di un’intensa storia d’amore da raccontare attraverso il medium video ludico. Il gioco su Ps5 poi performa meglio che mai! Un titolo che il team francese ha [&hellip"
quote: ""
description: "The Game Bakers stupisce tutti con questo titolo. Haven è infatti distante anni luce dall’azione e dalle boss fight indiavolate di Furi per puntare tutto sugli aspetti narrativi di un’intensa storia d’amore da raccontare attraverso il medium video ludico. Il gioco su Ps5 poi performa meglio che mai! Un titolo che il team francese ha [&hellip"
keywords: ""
date: 2020-12-16T00:00:00.000+01:00
author: "Game Master"
cover: "/assets/uploads/import.rubriche/haven1-640x360.jpg"
pagination:
  enabled: true

---

The Game Bakers stupisce tutti con questo titolo. Haven è infatti distante anni luce dall’azione e dalle boss fight indiavolate di Furi per puntare tutto sugli aspetti narrativi di un’intensa storia d’amore da raccontare attraverso il medium video ludico.

Il gioco su Ps5 poi performa meglio che mai! Un titolo che il team francese ha creato su ispirazione di grandi classici e dobbiamo dire che il risultato finale è veramente eccellente, soprattutto perché opera di uno studio indipendente che sta costruendo tutto sulle proprie forze.

Il gioco potrebbe addirittura dare vita a un filone nuovo ossia il videogioco per così dire amoroso. L’amore non è quindi solo protagonista della narrazione ma diventa elemento preponderante delle meccaniche di gioco.

Il gameplay è molto sui generis quindi e potrebbe essere associato a una sorta di dungeon crawling anche se come già detto l’amore è il motore di tutto e diventa evidente anche in alcune scelte stilistiche veramente sempre molto azzeccate. Tutto è molto lento e ragionato e incentrato quindi sul rapporto dei due protagonisti.

Quando ad esempio lasceremo il controller per un attimo i protagonisti potranno abbracciarsi e baciarsi autonomamente in modo da potersi curare a vicenda. Potremo anche intercambiare i personaggi anche se ognuno ha le stesse caratteristiche dell’altro. Si terranno però quasi sempre per mano.

Gli sviluppatori nelle loro dinamiche sono riusciti a raccontare tutti gli aspetti di una storia d’amore dal’innamoramento, allo stare insieme senza fare granchè, fino anche ai litigi e ai dubbi sulla relazione. Il tutto con un gusto e una leggerezza veramente encomiabile.

Tutto è leggiardo anche i combattimenti in cui non elimineremo gli alieni bensì li tranquillizzeremo e renderemo innocui. I combattimenti sono a turni un po’ alla maniera di Persona. Divertenti anche le boss fight tutte basate su meccanismi di coppia naturalmente.

La storia poi segue un po’ questo flow in cui dovremo lasciarci trascinare così come per quanto concerne gli obiettivi che spaziano e arrivano persino a chiederci di ripulire dalla ruggine alcuni isolotti. Oppure dovremo espandere il nostro nido, ossia l’astronave in cui ci ritroveremo a vivere.

I protagonisti Yu e Kai potranno anche crescere le proprie stats in base alle proprie relazione interpersonali. Dal punto di vista tecnico il gioco vede una colonna sonora eccellente e una grafica molto colorata che su Ps5 potremo scegliere se scalare in modo da privilegiare le performance, tendenza che sempre più spesso accade sulle new gen.

Un gioco fresco e innovativo che dice qualcosa di nuovo sulla scena.

**Voto: 8**
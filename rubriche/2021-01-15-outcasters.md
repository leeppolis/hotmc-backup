---
layout: rubriche
category: Rubriche
banner: "/assets/uploads/import.rubriche/out1-640x360.jpg"
title: "Outcasters"
excerpt: "Outcasters è un’altra esclusiva per Google Stadia ed è un arcade immediato e intuitivo, adattissimo per passare qualche ora spensierata online. Un titolo cloud gaming dalle dinamiche alla Among Us che va arricchire la libreria di Stadia, piattaforma che sta facendo passi da gigante in questo senso ultimamente. Il gioco vede dei simpatici personaggi dalla [&hellip"
quote: ""
description: "Outcasters è un’altra esclusiva per Google Stadia ed è un arcade immediato e intuitivo, adattissimo per passare qualche ora spensierata online. Un titolo cloud gaming dalle dinamiche alla Among Us che va arricchire la libreria di Stadia, piattaforma che sta facendo passi da gigante in questo senso ultimamente. Il gioco vede dei simpatici personaggi dalla [&hellip"
keywords: ""
date: 2021-01-15T00:00:00.000+01:00
author: "Game Master"
cover: "/assets/uploads/import.rubriche/out1-640x360.jpg"
pagination:
  enabled: true

---

Outcasters è un’altra esclusiva per Google Stadia ed è un arcade immediato e intuitivo, adattissimo per passare qualche ora spensierata online.

Un titolo cloud gaming dalle dinamiche alla Among Us che va arricchire la libreria di Stadia, piattaforma che sta facendo passi da gigante in questo senso ultimamente.

Il gioco vede dei simpatici personaggi dalla consistenza molliccia che dovranno abbattere i nemici con delle sfere energetiche in modo da ottenere bonus anche estetici per il nostro avatar. Nulla di più semplice.

Il gameplay è divertentissimo dato che potremo colpire gli avversari con dei colpi curvi quando anche si nascondono dietro le coperture quindi. Il sistema di controllo è quello tipico di un twin stick shooter, con quella sinistra dedicata ai movimenti e quella destra per la curvatura dei colpi.

L’azione è quindi molto frenetica con i personaggi che si muovono sempre in maniera frenetica e i colpi che rimbalzano dappertutto e curvano con traiettorie improbabili.

All’inizio vi sentirete forse un po’ spaesati ma poi ci si metterà poco nel fare pratica e quindi padroneggiare al meglio il sistema di controllo. Dovremo imparare strategie ad esempio alternando la velocità di fuoco oppure alternando ritmi per stanare l’avversario.

Mano a mano che procederemo nel gioco potremo anche acquisire poteri e bonus che varieranno ulteriormente l’azione di gioco. Potremo cambiare il tipo di sparo, deviare, saltare o costruire difese in modo da respingere gli attacchi avversari.

Le modalità di gioco sono tre e il matchmaking ci consentirà di provarle un po’ tutte. In Gold Rush dovremo soffermarci sul raccogliere delle monete d’oro, in Team Battle ci saranno scontri quattro contro quattro mentre in Last Caster Standing vinceremo quando saremo gli ultimi a rimanere in piedi.

Tutto è veloce e divertente e saremo incentivati a continuare a giocare per acquisire delle nuove skin con cui personalizzare i nostri personaggi. La grafica è minimale ma comunque ben fatta e funzionale, soprattutto per quello che concerne le mappe.

Spassoso.

**Voto: 8**
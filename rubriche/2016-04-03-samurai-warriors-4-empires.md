---
layout: rubriche
category: Rubriche
banner: "/assets/uploads/import.rubriche/sam.jpg"
title: "Samurai Warriors 4 Empires"
excerpt: "Il genere musou, quello in cui moltissimi personaggi si danno battaglia a schermo contemporaneamente, vede certamente in Dinasty Warriors il massimo esponente senza alcun dubbio. Questo Samurai Warriors 4 Empires è il secondo sequel al quarto capitolo dello spin off dedicato proprio alla via dei samurai. Lo schema di gioco è quello di sempre in [&hellip"
quote: ""
description: "Il genere musou, quello in cui moltissimi personaggi si danno battaglia a schermo contemporaneamente, vede certamente in Dinasty Warriors il massimo esponente senza alcun dubbio. Questo Samurai Warriors 4 Empires è il secondo sequel al quarto capitolo dello spin off dedicato proprio alla via dei samurai. Lo schema di gioco è quello di sempre in [&hellip"
keywords: ""
date: 2016-04-03T00:00:00.000+01:00
author: "Game Master"
cover: "/assets/uploads/import.rubriche/sam.jpg"
pagination:
  enabled: true

---

  
Il genere musou, quello in cui moltissimi personaggi si danno battaglia a schermo contemporaneamente, vede certamente in Dinasty Warriors il massimo esponente senza alcun dubbio.

Questo Samurai Warriors 4 Empires è il secondo sequel al quarto capitolo dello spin off dedicato proprio alla via dei samurai. Lo schema di gioco è quello di sempre in cui quindi impersoneremo un eroe che a colpi di spada dovrà liberarsi di interi eserciti composti da migliaia di unità.

Il gioco segue quindi i canoni classici anche se introduce delle meccaniche interessanti come il secondo giocatore a schermo a cui dare ordini per avere la meglio sui nemici e anche la possibilità di generare degli hyper attack. Mantenuto anche il sistema di morale e l’intelligenza artificiale piuttosto elevata dei vari personaggi avversari che reagiranno in base alle nostre azioni.

Nel gioco come sempre impersoneremo un clan che città dopo città, sbaragliando gli eserciti avversari, punta a conquistare e a unificare tutto il regno. Dovremo lavorare molto di strategia quindi, tentando soprattutto di avere la meglio sui boss avversari.

Il gioco è scandito da stagioni e mesi che potranno essere utilizzati per assegnare i nostri generali a funzioni molto particolari e precise e che quindi ci conferiranno un ulteriore aumento di ricchezze. Per conquistare infatti i castelli che ci daranno una larga fetta di territorio dovremo necessariamente pianificare al meglio l’utilizzo delle nostre risorse per i nostri sforzi.

Dal punto di vista tecnico il gioco presenta un comparto molto simile ai capitoli passati, dove svetta soprattutto un doppiaggio in lingua giapponese veramente eccellente.

Un buon titolo che gli appassionati continueranno ad amare e a trovare longevo e divertente fino allo sfinimento.

Voto: 7.5
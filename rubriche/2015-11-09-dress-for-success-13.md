---
layout: rubriche
category: Rubriche
banner: "/assets/uploads/import.rubriche/Adidas_20151029_01.jpg"
title: "Dress for Success #13"
excerpt: "Dato che non stiamo qui a pettinar le bambole ma a scovare le chicche di questa stagione, non possiamo che iniziare parlando della collezione di cui (s)parlano tutti, la Yeezy Season 1, realizzata da quel geniaccio di Kanye West e Adidas Originals. Già quasi andata a ruba in pochissime ore negli Stati Uniti, la linea [&hellip"
quote: ""
description: "Dato che non stiamo qui a pettinar le bambole ma a scovare le chicche di questa stagione, non possiamo che iniziare parlando della collezione di cui (s)parlano tutti, la Yeezy Season 1, realizzata da quel geniaccio di Kanye West e Adidas Originals. Già quasi andata a ruba in pochissime ore negli Stati Uniti, la linea [&hellip"
keywords: ""
date: 2015-11-09T00:00:00.000+01:00
author: "Monica Faretra"
cover: "/assets/uploads/import.rubriche/Adidas_20151029_01.jpg"
pagination:
  enabled: true

---

Dato che non stiamo qui a pettinar le bambole ma a scovare le chicche di questa stagione, non possiamo che iniziare parlando della collezione di cui (s)parlano tutti, la **Yeezy Season 1**, realizzata da quel geniaccio di **Kanye West** e **Adidas Originals**. Già quasi andata a ruba in pochissime ore negli Stati Uniti, la linea realizzata per l’autunno-inverno 2015 viene descritta dallo stesso West come la prima linea di abbigliamento “solutions-based” al mondo. Composta da capi unici e che rasentano il minimalismo il rapper dalle mille manie dice: “Voglio che i vestiti aiutino a vivere meglio, non che i vestiti siano la vita”. Che può tradursi anche come il sottotitolo di questa rubrica (grazie Kanye, rubiamo!).

[](https://hotmc.com/wp-content/uploads/2015/11/Adidas%5F20151029%5F01.jpg)  
A fare da compagnia al rapper di Chicago nell’ensemble creativo di adidas Originals c’è il brand londinese **PALACE**, che sforna alcuni dei capi che saranno cult-must-have e chi più ne ha più ne metta. Contraddistinto da contaminazioni street, proprie di PALACE, e da caratteristiche tecniche del trifoglio, ogni pezzo si distingue per i dettagli innovativi e motivi futuristici: le grafiche evocano l’effetto marmo e le stampe ondulate, insieme ai blocchi di colore, compongono una release unica che a tratti richiama le uniformi tedesche delle Olimpiadi del 1992\. E’ mix tra il mondo football e quello dell’atletica: la collezione è composta da una serie di elementi essenziali del guardaroba maschile come polo, jogger, track top, piumini, maglie girocollo, felpe in neoprene e bomber. Se vi è avanzato del cash dopo aver acquistato un pezzo di Kanye, venite a svuotarlo definitivamente qui.

[](https://hotmc.com/wp-content/uploads/2015/11/unknown-1.jpeg)

Volete il pezzo da sfoggiare al club per far schiattare d’invidia chiunque? Andate di orologio, che fa sempre la sua scena da decenni nel mondo del rap. Ma non uno qualsiasi, meglio il nuovo **G-Shock** realizzato con **ALIFE**, di nuovo insieme per un collaboration model in edizione limitata che perfettamente celebra la passione del fashion brand per la street culture newyorkese. Una fusione di stili tra l’artigianalità del marchio di abbigliamento statunitense, la cui mission è“mostrare, elevare e perpetuare la natura biologica della cultura di strada di NY”, e il grintoso universo shock resistant DI G-Shock. Il modello personalizzato G-SHOCK x ALIFE è il bestseller **GD-X6900**, rivestito per l’occasione da un pattern opaco a stelle e strisce ispirato al celebre artista Jasper Johns e ai suoi dipinti di bandiere americane degli anni ’50, caratterizzate da stile e colori volutamente vintage per un autentico effetto retrò.

[](https://hotmc.com/wp-content/uploads/2015/11/2.G-SHOCKxALIFE%5FGD-X6900AL.jpg)  
Per le girls l’accessorio più in voga negli ultimi anni è il calzino: con le sneakers, con il tacco, con gli shorts, con le ciabatte (ouch!) alla fine sempre con noi. E per l’inverno 2015 nientemeno che la superstar **Rihanna** ha voluto realizzare la propria personalissima linea di calzette che sprizzano “RIRI” da tutti i pori. Grazie all’unione con **Stance** e alla nomina di direttore creativo per la sezione woman, possiamo vederne ora i risultati in questo video backstage che vi mostra tuttotutto (vedi sopra). Già disponibile nei negozi, non vi resta che farne scorta.
---
layout: rubriche
category: Rubriche
banner: "/assets/uploads/import.rubriche/mono1.jpg"
title: "Monopoly Madness"
excerpt: "Il gioco di Ubisoft ci permette di giocare al classico gioco di società in una maniera mai fatta prima. Il gioco della Parker Brothers esiste fin dal 1935 e questa versione è certamente una delle più pazze versioni mai prodotte di questo grande classico dell’intrattenimento. La prima novità consiste nel fatto che non esiste più [&hellip"
quote: ""
description: "Il gioco di Ubisoft ci permette di giocare al classico gioco di società in una maniera mai fatta prima. Il gioco della Parker Brothers esiste fin dal 1935 e questa versione è certamente una delle più pazze versioni mai prodotte di questo grande classico dell’intrattenimento. La prima novità consiste nel fatto che non esiste più [&hellip"
keywords: ""
date: 2022-01-20T00:00:00.000+01:00
author: "Game Master"
cover: "/assets/uploads/import.rubriche/mono1.jpg"
pagination:
  enabled: true

---

Il gioco di Ubisoft ci permette di giocare al classico gioco di società in una maniera mai fatta prima.

Il gioco della Parker Brothers esiste fin dal 1935 e questa versione è certamente una delle più pazze versioni mai prodotte di questo grande classico dell’intrattenimento. La prima novità consiste nel fatto che non esiste più un tabellone bensì si cammina per le strade di una vera città.

Le regole sono invece quelle di sempre anche se il look è quello di un party game e su Nintendo Switch questo aspetto è ancora più evidente dato che le dinamiche sono quasi le medesime di Mario Party. Lo scopo è sempre comunque quello di guadagnare il più possibile con le proprietà e quindi poi migliorare per avere sempre più introiti.

Per farlo però questa volta dovremo letteralmente correre da una parte all’altra della città, dovremo anche fronteggiare gli avversari fisicamente in alcune sfide per poter possedere le proprietà migliori in grado di fornirci i migliori guadagni.

Sarà presente un tutorial che vi spiegherà tutte le dinamiche anche se solo con la pratica si potranno mettere a frutto tutte le nuove skill necessarie per poter primeggiare sugli avversari.

Dovremo quindi stare sempre molto attenti a ciò che accade sul tabellone dato che potranno cadere mazzette di soldi dal nulla e quindi il nostro personaggio come Luigi con la sua aspirapolvere dovrà essere in grado di risucchiarli così da avere un netto vantaggio sui concorrenti.

In questa maniera dovremo accaparrarci anche le unità di acqua e di elettricità così come correre per prendere parte alle aste. Gli avversari dal canto loro tenteranno in tutti i modi di ostacolarci e arrivare per primi, siano essi bot oppure umani.

Il tutto in tempo reale e non a turni e quindi sembrerà di trovarsi sempre in mezzo a un’enorme mischia. Potremo giocare sia in singolo in una sorta di story mode oppure anche in multiplayer con avversari umani o del computer, su varie board di qualsiasi tipo per poterci sbizzarrire.

Una formula originale che rinfresca un po’ lo spirito di un gioco che ormai ha più di ottanta anni.

Un’esperienza particolare in chiave Monopoly.

**Voto: 7**
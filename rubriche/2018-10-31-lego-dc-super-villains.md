---
layout: rubriche
category: Rubriche
banner: "/assets/uploads/import.rubriche/vil1-640x853.jpg"
title: "Lego Dc Super Villains"
excerpt: "Questo nuovo capitolo della serie Lego dedicata agli eroi della Dc Comics tenta di compiere una piccola rivoluzione, ossia metterci dalla parte dei cattivi per una volta. Il titolo quindi non si ispira a nessuna pellicola in generale attualmente al cinema bensì ha permesso ai ragazzi di TT Games di sbizzarrirsi un po’ con la [&hellip"
quote: ""
description: "Questo nuovo capitolo della serie Lego dedicata agli eroi della Dc Comics tenta di compiere una piccola rivoluzione, ossia metterci dalla parte dei cattivi per una volta. Il titolo quindi non si ispira a nessuna pellicola in generale attualmente al cinema bensì ha permesso ai ragazzi di TT Games di sbizzarrirsi un po’ con la [&hellip"
keywords: ""
date: 2018-10-31T00:00:00.000+01:00
author: "Game Master"
cover: "/assets/uploads/import.rubriche/vil1-640x853.jpg"
pagination:
  enabled: true

---

Questo nuovo capitolo della serie Lego dedicata agli eroi della Dc Comics tenta di compiere una piccola rivoluzione, ossia metterci dalla parte dei cattivi per una volta. Il titolo quindi non si ispira a nessuna pellicola in generale attualmente al cinema bensì ha permesso ai ragazzi di TT Games di sbizzarrirsi un po’ con la fantasia.

La storia vede un metaumano venire rinchiuso all’interno della prigione in cui sono carcerati sia Lex Luthor che tanti altri criminali di Gotham. Il potere di questo individuo è quello di assorbire i poteri di tutti e saremo proprio noi a impersonarlo.

Dopo avere scelto i dettagli fisici, potendo spaziare da mantelli a cappelli, fino a calzamaglie di ogni genere, potremo aiutare Lex Luthor e Livewire a scappare di prigione. Sceglieremo a piacimento quindi il nostro potere, dal colore del raggio fino al dettaglio di cosa utilizzare per lanciare la nostra arma.

Passeremo poi in rassegna tutti gli altri villains, osservando la storia da ogni punto di vista differente. Dovremo quindi fronteggiare il Sindacato della Giustizia che ha rimpiazzato la Justice League, rapendone i membri e gettando nel caso sia Gotham che Metropolis. Joker deciderà quindi di intervenire personalmente dato che questo Sindacato è diventato un’autentica seccatura e quindi farà di tutto per riportare la situazione alla normalità.

Una storia molto spassosa che grazie alle cinematiche doppiate magistralmente in italiano rende giustizia a un lungometraggio nei cinema.

Il sapore è quello di un Suicide Squad in salsa Lego e il tutto ricorda anche la controparte videoludica con colori molto sgargianti, musiche ottime e il carisma dei cattivi che vi strapperà più di una risata per le situazioni assurde in cui ci ritroveremo.

La struttura del gameplay è quella canonica per un titolo di questo tipo con livelli sequenziali che scandiranno la storia e varie subquest e obiettivi sparsi. Gli stage poi, una volta terminati, potranno essere rigiocati come liberi, optando per un super cattivo piuttosto che un altro. In questo modo potremo collezionare tutti gli oggetti per personalizzare il nostro eroe e esplorare zone che necessitano di un potere particolare per essere sbloccato.

Oltre ai classici poteri sono stati introdotti anche dei droni per Joker e Catwoman che serviranno per risolvere alcuni enigmi ambientali, rispettivamente con una dentiera o una gattina.

Buona quindi la struttura dei livelli e il design che permette di sbizzarrirsi con i vari poteri senza dover pedissequamente seguire la trama di un film. Il sistema di combattimento invece non riserva sorprese di alcun tipo rispetto al passato.

Uno dei migliori titoli targati TT Games sicuramente per il livello di libertà che garantisce agli appassionati. Nonostante l’approccio innovativo comunque potrete ritrovare anche in questo gioco tutto ciò di buono che si è visto in passato.

**Voto: 8** 
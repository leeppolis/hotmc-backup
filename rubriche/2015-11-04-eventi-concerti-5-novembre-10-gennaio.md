---
layout: rubriche
category: Rubriche
banner: "/assets/uploads/import.rubriche/buckshot.jpg"
title: "Eventi & Concerti: 5 novembre – 10 gennaio"
excerpt: "L’autunno avanza e il calendario dei concerti a cui non mancare si fa sempre più fitto: ecco tutti gli aggiornamenti, con i reminder delle date che magari vi siete persi! Ve lo avevamo preannunciato con largo anticipo, e ora ve lo confermiamo: Jazzy Jeff arriva a Brescia il 5 novembre, per la gioia di tutti [&hellip"
quote: ""
description: "L’autunno avanza e il calendario dei concerti a cui non mancare si fa sempre più fitto: ecco tutti gli aggiornamenti, con i reminder delle date che magari vi siete persi! Ve lo avevamo preannunciato con largo anticipo, e ora ve lo confermiamo: Jazzy Jeff arriva a Brescia il 5 novembre, per la gioia di tutti [&hellip"
keywords: ""
date: 2015-11-04T00:00:00.000+01:00
author: "Marta Blumi Tripodi"
cover: "/assets/uploads/import.rubriche/buckshot.jpg"
pagination:
  enabled: true

---

[](https://hotmc.com/wp-content/uploads/2015/11/buckshot.jpg)

L’autunno avanza e il calendario dei concerti a cui non mancare si fa sempre più fitto: ecco tutti gli aggiornamenti, con i reminder delle date che magari vi siete persi!

Ve lo avevamo preannunciato con largo anticipo, e ora ve lo confermiamo: **Jazzy Jeff** arriva a Brescia il 5 novembre, per la gioia di tutti gli aficionados della golden age. I dettagli li trovate su **[Facebook](https://www.facebook.com/events/1494106440885606/)**.

Confermato anche **Buckshot** + **Smiff’n’Wessun** il 6 novembre: la località misteriosa è Bologna, e tutte le informazioni su questa super serata ricca anche di opening act sono **[qui](https://www.facebook.com/events/510649825765053/)**.

Il 7 novembre i siciliani che ancora non hanno visto il documentario **Numero Zero** avranno occasione di farlo, grazie alla proiezione organizzata nell’ambito di Documentaria Noto: tutte le info **[qui](https://www.facebook.com/numerozeroilfilm/photos/a.781406825257152.1073741828.728403973890771/975371095860723/?type=3&theater)**.

Gradito ritorno anche per **Esperanza Spalding**, che sarà in tour dalle nostre parti a novembre: più precisamente, il 9 a Como e il 10 a Padova. Tutte le info, nonché le prevendite, a [**questo link**](http://www.dalessandroegalli.com/events/360/esperanza-spalding "http://www.dalessandroegalli.com/events/360/esperanza-spalding").

Il 13 novembre è il turno di **Illa J**, rapper e fratello del compianto J Dilla, all’inossidabile Biko di Milano. Le info sono su **[Facebook](https://www.facebook.com/events/885598718175048/)**.

**Kamasi Washington**, se lo conoscete solo di nome ma non di fatto, è il visionario sassofonista jazz che ha lavorato con Kendrick Lamar durante la lavorazione di _To pimp a butterfly_: se avete gusti raffinati, non potete assolutamente perdervelo. Arriverà in Italia per tre date consecutive, il 9 novembre a Bologna, il 10 a Roma e l’11 a Milano: le prevendite sono**[ già aperte](http://www.radarconcerti.com/)**.

Il 14 novembre è il turno di **dj Premier**, che torna in Italia e più precisamente a Roma in occasione dell’afterparty del Red Bull BC One: i dettagli li trovate **[su Facebook](https://www.facebook.com/raginbullofficial/photos/a.405825626115729.93712.390389357659356/1037640769600875/?type=3&theater)**.

Il 17 novembre arrivano anche gli **Shabazz Palaces**, stavolta a Torino: informazioni e prevendite già disponibili **[qui](http://www.radarconcerti.com/)**.

Il 19 novembre, evento imperdibile: **Oh No** e **The Alchemist**, aka **Gangrene**, sbarcano al Brancaleone di Roma: i dettagli sono tutti su **[Facebook](https://www.facebook.com/events/771256446334370/)**.

Per gli amanti di R’n’B e UK Garage, il posto dove essere il 21 novembre è Lugano, perché **Craig David** sarà per una sera il fautore di un esclusivo dj set. Tutte le info su **[Facebook](https://www.facebook.com/events/172940759714140/)**.

Il 22 novembre un’altra data che vi avevamo preannunciato e di cui ora abbiamo i dettagli: **R.A. The Rugged Man**, insieme ad **A.F.R.O.** e a **Mr. Green**, saranno a Frosinone: i dettagli sono **[qui](https://www.facebook.com/events/1637631919811600)**.

**The-Internet**, il visionario collettivo hip hop/contemporary R’n’B legato agli Odd Future, arriva in Italia con un mini tour di tre date. Più precisamente, il 2 dicembre a Milano, il 3 a Roma e il 4 a Bologna. Le info le trovate tutte [**qui**](http://www.comcerto.it/7227/7227 "http://www.comcerto.it/7227/7227").

Dal 3 al 7 dicembre i torinesi hanno di che stare allegri: torna infatti il **Jazz Re:Found**, una delle rassegne più interessanti in circolazione. Tra gli artisti da non perdere quest’anno ci sono **Roy Ayers**, **Thundercat** e **Theo Parrish**, ma anche molti altri: il programma completo, aggiornato di giorno in giorno, lo trovate su **[Facebook](https://www.facebook.com/events/1621526028105394/)**.

Il 3 dicembre pare che sia di ritorno anche **Pete Rock**, stavolta insieme ai **Das Efx**, sempre in location da annunciare. E anche qui, non essendo noi indovini, aspettiamo più dettagli.

E sempre **Pete Rock** sarà graditissimo ospite del tradizionale **Marker Party** al Rivolta di Marghera. Tra gli italiani presenti sul palco anche Spiller, Shocca, Ensi, Louis Dee, Big Joe e molti altri: tutte le info **[qui](https://www.facebook.com/events/1510848592569637/)**.

Prima data annunciata anche per il 2016: trattasi di **Angel Haze**, una delle più interessanti esponenti del rap al femminile attualmente in circolazione. Suonerà a Milano al Circolo Magnolia il 30 gennaio, tutte le info sul **[sito ufficiale](http://www.circolomagnolia.it/)**.

Per oggi finisce qui, se volete segnalarci altre date ci trovate su **[Facebook](https://www.facebook.com/hotmcmag)**!

**AGGIORNAMENTO #1:** Breaking news! Il 4 dicembre arriva a Milano Talib Kweli: tutte le info nella prossima edizione della rubrica, intanto date un occhio **[qui](https://www.facebook.com/events/438810539636313/)**.
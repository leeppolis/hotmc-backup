---
layout: rubriche
category: Rubriche
banner: "/assets/uploads/import.rubriche/Deathgames_cover.jpg"
title: "Death Games"
excerpt: "Sony Pictures lancia sul mercato italiano il formato home video di un ottimo titolo con protagonisti Kellan Kuntz e Samuel Jackson. Il grandissimo Samuel L. Jackson interpreta Logan, uomo d’affari che ha creato un impero grazie a un sito che mostra sanguinosi incontri tra gladiatori. Kellan Lutz della serie Twilight è legato a filo doppio [&hellip"
quote: ""
description: "Sony Pictures lancia sul mercato italiano il formato home video di un ottimo titolo con protagonisti Kellan Kuntz e Samuel Jackson. Il grandissimo Samuel L. Jackson interpreta Logan, uomo d’affari che ha creato un impero grazie a un sito che mostra sanguinosi incontri tra gladiatori. Kellan Lutz della serie Twilight è legato a filo doppio [&hellip"
keywords: ""
date: 2012-02-19T00:00:00.000+01:00
author: "Haile Anbessa"
cover: "/assets/uploads/import.rubriche/Deathgames_cover.jpg"
pagination:
  enabled: true

---

Sony Pictures lancia sul mercato italiano il formato home video di un ottimo titolo con protagonisti Kellan Kuntz e Samuel Jackson.  
Il grandissimo Samuel L. Jackson interpreta Logan, uomo d’affari che ha creato un impero grazie a un sito che mostra sanguinosi incontri tra gladiatori.  
Kellan Lutz della serie Twilight è legato a filo doppio con David Lord, vigile del fuoco di Denver che viene fatto rapire dall’uomo per costringerlo a combattere per la propria vita e che, per potersi comprare la libertà, si trova inevitabilmente a dover accettare di partecipare agli scontri nell’arena.  
Sono loro i personaggi principali del primo film alla regia di Jonah Loop, specializzato in effetti speciali e che ha dato il meglio di sè nel film La Leggenda degli Uomini Straordinari.  
Un film parecchio violento con campi di ripresa ristretta e ambientazioni chiuse e claustrofobiche.  
Un titolo la cui sceneggiatura riflette le dinamiche da reality moderno, con una spruzzata di azione e violenza per attirare maggiormente il pubblico più giovane.  
Camei graditi di Derek Mears che ha impersonato Jason Voorhees nel remake di Venerdì 13 ne i panni di uno dei gladiatori e anche di James Remar visto ne I guerrieri della notte del 1979 e più recentemente in Mortal kombat-Distruzione totale nel 1997.  
Splatter, azione e violenza coadivuati però da una sceneggiatura tutt’altro che scontata e un finale piuttosto inaspettato.  
Una produzione realizzata direttamente per il mercato dell’home video che non deluderà gli amanti dei film d’azione così come gli appassionati di Samuel L. Jackson. Sul grande schermo non avrebbe certo sfigurato.

Numero dischi: 1  
Tipo Supporto: Dvd  
Regione: 2 (Europa, Jap)  
Formato Video: 2.35:1  
Tracce Audio: Italiano 5.1, Inglese 5.1, Tedesco 5.1, Francese 5.1, Spagnolo 5.1  
Sottotitoli: Italiano, Inglese, Inglese per non udenti, Francese, Olandese, Danese, Finlandese, Norvegese, Svedese, Tedesco, Turco, Arabo, Hindi
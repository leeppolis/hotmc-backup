---
layout: rubriche
category: Rubriche
banner: "/assets/uploads/import.rubriche/digi1.jpg"
title: "Digimon Story Cyber Sleuth Complete Edition"
excerpt: "Digimon è una saga che oramai è entrata nell’immaginario collettivo di ognuno. Sono nati oramai nel lontano 1997 e competono da sempre con i loro rivali storici i Pokemon. Nel 2015 Bandai Namco ha deciso di lanciare Cyber Sleuth per rinverdire il brand, con un titolo RPG con tanta narrazione ben costruita in tutti i [&hellip"
quote: ""
description: "Digimon è una saga che oramai è entrata nell’immaginario collettivo di ognuno. Sono nati oramai nel lontano 1997 e competono da sempre con i loro rivali storici i Pokemon. Nel 2015 Bandai Namco ha deciso di lanciare Cyber Sleuth per rinverdire il brand, con un titolo RPG con tanta narrazione ben costruita in tutti i [&hellip"
keywords: ""
date: 2019-12-04T00:00:00.000+01:00
author: "Game Master"
cover: "/assets/uploads/import.rubriche/digi1.jpg"
pagination:
  enabled: true

---

Digimon è una saga che oramai è entrata nell’immaginario collettivo di ognuno.

Sono nati oramai nel lontano 1997 e competono da sempre con i loro rivali storici i Pokemon.

Nel 2015 Bandai Namco ha deciso di lanciare Cyber Sleuth per rinverdire il brand, con un titolo RPG con tanta narrazione ben costruita in tutti i sensi. Nel 2017 uscì poi Haker’s Memory e oggi questi giochi sono stati accorpati in modo da farli riscoprire a tutti coloro che se li sono persi precedentemente. Sarebbe un vero peccato.

Questa collection quindi include entrambi i titoli, ambientati nello stesso lasso temporale.  
Cyber Sleuth è comunque il titolo portante mentre l’altro è un ampliamento del filone principale che arricchisce di particolari quanto visto nell’altro titolo. In questo modo giocandoli in sequenza potremo avere una visione globale dell’intero titolo.

Il setting è quello di due universi distinti uno umano normale mentre l’altro virtuale che prende il nome di Eden.  
Eden è parte della vita di ognuno anche se ci sono molti hackers a renderlo insicuro.

Ma ci sono anche hackers votati al bene. Ognuno comunque all’interno del mondo virtuale ha come amico un digimon ossia un mostro digitale che lo aiuterà in tutto e per tutto.  
Nei panni di un hacker quindi dovremo porre fine alla minaccia paventata da una forza oscura che mette in pericolo sia l’universo reale che quello virtuale. Assieme a noi avremo i digimon appunto a lottare al nostro fianco.

Avremo quindi molto da esplorare nei panni del nostro avatar e quindi cercare tanti digimon e oggetti utili per affrontare al meglio la sfida.  
Dovremo fronteggiare naturalmente altri digimon che ci sbarreranno la strada e esplorare molto in lungo e in largo i vasti mondi di gioco.

Cominceremo scegliendo il primo digimon che ci affiancherà e quindi inizieremo subito con gli scontri. La struttura è a turni tre contro tre in cui si potrà naturalmente attaccare, difendere, utilizzare abilità e sfruttare oggetti dell’inventario.

Nei combattimenti dovremo tenere in conto i macro gruppo dei vari digimon che vanno da data, vaccino, fino a virus e libero. Presenti anche degli elementi come pianta, terra e neutrale. La combinazione di tutti questi elementi andrà a influenzare le varie strategie di scontro e quindi per questo motivo è sempre bene avere una composizione variegata.

I digimon naturalmente possono evolvere e quindi cambiare forma e potenzialità. Dallo stesso stadio saranno possibili varie digievoluzioni che rendono tutto ancora più vario. Tutte le creature in totale sono circa quattrocento quindi la longevità è altamente garantita.

Essendo una collection il gioco è stato reso molto snello soprattutto per quanto concerne la meccanica dei salvataggi.

Una buona raccolta ricca di contenuti che sicuramente verrà apprezzata da tutti gli amanti del franchise e del genere. Oltre settanta ore di divertimento assicurato.

**Voto: 8.5**
---
layout: rubriche
category: Rubriche
banner: "/assets/uploads/import.rubriche/assetto1-640x360.jpg"
title: "Assetto Corsa Competizione New Gen"
excerpt: "Si ritorna in pista in 4K e a 60FPS e bisogna proprio dire che è una vera e propria gioia per gli occhi. Sono passati quasi due anni da quando il gioco è uscito sulla precedente generazione di console e adesso ritorna sulla new gen per regalarci la simulazione di guida definitiva, in grado di [&hellip"
quote: ""
description: "Si ritorna in pista in 4K e a 60FPS e bisogna proprio dire che è una vera e propria gioia per gli occhi. Sono passati quasi due anni da quando il gioco è uscito sulla precedente generazione di console e adesso ritorna sulla new gen per regalarci la simulazione di guida definitiva, in grado di [&hellip"
keywords: ""
date: 2022-03-09T00:00:00.000+01:00
author: "Game Master"
cover: "/assets/uploads/import.rubriche/assetto1-640x360.jpg"
pagination:
  enabled: true

---

Si ritorna in pista in 4K e a 60FPS e bisogna proprio dire che è una vera e propria gioia per gli occhi.

Sono passati quasi due anni da quando il gioco è uscito sulla precedente generazione di console e adesso ritorna sulla new gen per regalarci la simulazione di guida definitiva, in grado di darvi un senso di realismo mai provato in precedenza.

Kunos Simulazioni ha fatto compiere al suo titolo passi da giganti, migliorando la struttura del gameplay ma soprattutto implementando una veste grafica veramente incredibile.

Per chi non lo sapesse il gioco è nato dall’originale Assetto Corsa, e in questo caso vediamo riprodotto fedelmente il campionato GT3 e l’Intercontinental GT Challenge in ogni suo aspetto.

Il parco macchine vede quindi 24 mezzi tutti appartenenti al campionato GT3 e una BMW bonus che deriva da questa versione new gen. In aggiunta a tutto questo potremo trovare 120 team tutti completamente licenziati, 200 piloti e 11 tracciati. Il tutto perfettamente riprodotto fin nei minimi particolari.

Le gare su cui potremo cimentarci sono la Spa 24 ore, la Endurance e le Sprint. Anche qui in pieno stile realistico le gare durano tantissimo, anche mezz’ora e quindi la pianificazione per terminare la gara in prima posizione è essenziale.

Per quanto concerne il lato tecnico la grafica già impressionante del passato viene portata a livelli incredibili su new gen. Gli effetti di luce soprattutto sulle varie carrozzerie e sull’asfalto dei circuiti fanno realmente gridare al miracolo. Il tutto poi è stato aggiornato al 2021 in termini di livree. Grandioso anche il comparto sonoro che riproduce fedelmente i motori al massimo e ai regimi minimi così come i freni durante le curve più difficili.

Il gameplay è quello realistico di sempre con un feedback su pista veramente eccezionale, sia che si stia utilizzando il volante che il joypad. Tutto è preso in considerazione dall’aerodinamica, alla condizione dei pneumatici, ai èarametri del motore e delle sospensioni. Il tutto con complicatissimi modelli matematici in tempo reale.

Va da sé che il gioco è molto difficile da padroneggiare dato che non c’è alcun tipo di tutoriale quindi dovremo fare esperienza su pista,

In poche parole la simulazione definitiva che gode della potenza new gen per tornare ancora più bella e realistica che mai.

**Voto: 9**
---
layout: rubriche
category: Rubriche
banner: "/assets/uploads/import.rubriche/KHHD_COVER.jpeg"
title: "Kingdom Hearts HD 1.5 Remix"
excerpt: "Sono passati più di dieci anni da quando la serie Kingdom Hearts irruppe sulla scena videoludica. Perché di irruzione si trattò: era strano, quasi incredibile che due mondi apparentemente così lontani come quello di Disney e di Final Fantasy si incontrassero in una maniera tanto dirompente. Eppure, l’esperimento poté dichiararsi riuscito, e Kingdom Heartsdivenne una serie amatissima da un pubblico cross-generazionale. In [&hellip"
quote: ""
description: "Sono passati più di dieci anni da quando la serie Kingdom Hearts irruppe sulla scena videoludica. Perché di irruzione si trattò: era strano, quasi incredibile che due mondi apparentemente così lontani come quello di Disney e di Final Fantasy si incontrassero in una maniera tanto dirompente. Eppure, l’esperimento poté dichiararsi riuscito, e Kingdom Heartsdivenne una serie amatissima da un pubblico cross-generazionale. In [&hellip"
keywords: ""
date: 2013-10-12T00:00:00.000+01:00
author: "Haile Anbessa"
cover: "/assets/uploads/import.rubriche/KHHD_COVER.jpeg"
pagination:
  enabled: true

---

Sono passati più di dieci anni da quando la serie _Kingdom Hearts_ irruppe sulla scena videoludica. Perché di irruzione si trattò: era strano, quasi incredibile che due mondi apparentemente così lontani come quello di _Disney_ e di _Final Fantasy_ si incontrassero in una maniera tanto dirompente. Eppure, l’esperimento poté dichiararsi riuscito, e _Kingdom Hearts_divenne una serie amatissima da un pubblico cross-generazionale. In una parola: un successo. Di acqua ne è passata sotto i ponti da allora, e i crossover videoludici bizzarri non sono più così rari. Pertanto, di fronte ad un panorama in cui questo genere di esperimenti non è più così “sperimentale”, è lecito chiedersi quanto e come sia invecchiato il gioco che ha dato origine a tutto. L’occasione si è presentata con **Kingdom Hearts 1.5 HD Remix**, collection contenente le versioni restaurate del primo gioco, di _Kingdom Hearts Re: Chain of Memories_ e di _Kingdom Hearts 358/2 Days_. Il gioco presenta alcune piccole ma significative differenze con il titolo del 2002\. In primo luogo, la telecamera è stata resa semiautomatica. Non funziona in maniera perfetta, ma ora è controllabile in maniera molto più intuitiva con lo stick destro. Le evocazioni hanno un menù dedicato, e non è più necessario muoversi all’interno del menù magia per attivarle, risparmiando tempo prezioso in battaglia. Inoltre, è stato introdotto un nuovo livello di difficoltà più bilanciato, che risolve in parte la difficoltà un po’ altalenante del gioco originale. I modelli dei personaggi sono stati migliorati, in quanto i vecchi asset sono stati sostituiti con quelli ben più definiti di _Kingdom Hearts 3D: Dream Drop Distance_, sebbene tale makeover non sia stato applicato a tutti i modelli presenti nel gioco. Si può dunque notare una certa differenza qualitativa tra i vari NPC, e alcune animazioni – specie facciali – mostrano la loro età._Kingdom Hearts_, nonostante non sia invecchiato bene da un punto di vista strettamente tecnico, è ancora oggi una storia straordinariamente bella, immersa in un’atmosfera unica. La prima volta che i due mondi _Disney_ e _Square Enix_ si incontrano, l’emozione è ancora fortissima. Ritrovarsi ad affrontare le ombre, mentre gli “squack” di Paperino echeggiano nel livello, è davvero splendido, e in alcuni casi ci siamo ritrovati a sorridere di fronte a delle gag di matrice disneyana particolarmente ben azzeccate. Il doppiaggio in inglese resta di buona fattura, il mixage dell’audio è perfetto e la conversione in surround è avvolgente, sebbene gli sviluppatori non si siano sforzati per creare un’ambiente sonoro più credibile. Ottima la traduzione in italiano. Gli sviluppatori non hanno mortificato il gioco, mantenendone i tempi e il gameplay che lo resero uno dei migliori titoli dello scorso decennio. In breve, Kingdom Hearts è ancora un grande gioco, e il valore complessivo del pacchetto che include anche due spin-off è certamente molto elevato. Con l’arrivo di Kingdom Hearts 3 – che probabilmente avverrà nel corso del prossimo anno – questa è un’occasione imperdibile per riscoprire una splendida serie.

Voto: 8.5
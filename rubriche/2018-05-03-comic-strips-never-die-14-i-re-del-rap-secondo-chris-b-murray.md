---
layout: rubriche
category: Rubriche
banner: "/assets/uploads/import.rubriche/rap-kings1.jpg"
title: "Comic Strips Never Die #14: i Re del Rap secondo Chris B. Murray"
excerpt: "Chris B. Murray è nato in una piccola città a nord dello stato di New York. Ambizioso fin dalla tenera età e sapendo che era destinato a grandi cose, si prese la responsabilità di cercare quelle risposte attraverso l’arte. Passò innumerevoli ore a creare, cercare e manipolare immagini, che alla fine lo portarono a iscriversi [&hellip"
quote: ""
description: "Chris B. Murray è nato in una piccola città a nord dello stato di New York. Ambizioso fin dalla tenera età e sapendo che era destinato a grandi cose, si prese la responsabilità di cercare quelle risposte attraverso l’arte. Passò innumerevoli ore a creare, cercare e manipolare immagini, che alla fine lo portarono a iscriversi [&hellip"
keywords: ""
date: 2018-05-03T00:00:00.000+01:00
author: "Goodidea Style"
cover: "/assets/uploads/import.rubriche/rap-kings1.jpg"
pagination:
  enabled: true

---

Chris B. Murray è nato in una piccola città a nord dello stato di New York. Ambizioso fin dalla tenera età e sapendo che era destinato a grandi cose, si prese la responsabilità di cercare quelle risposte attraverso l’arte. Passò innumerevoli ore a creare, cercare e manipolare immagini, che alla fine lo portarono a iscriversi al R.I.T. (Rochester, NY) dove ha perfezionato i suoi studi e si è specializzato in illustrazione. È così che lo descrive l’illustratore Daniel Nyari nella sua bio: Chris B. Murray, infatti, ama disegnare e gode di ottima reputazione nel suo ambiente. In quanto ad ambizione non scherza affatto, tanto che nel suo portfolio si possono leggere nomi come Nike, Marvel, The New Yorker, Paramount e molti altri. Ma non siamo qui per raccontarvi la sua carriera artistica in un long-form, state tranquilli, in questo breve articolo vi presentiamo alcuni dei suoi lavori della nuova serie RAP KINGS. (_Continua dopo l’immagine_)

Con la sua seconda serie di illustrazioni RAP KINGS (la prima era stata lanciata circa un anno fa e dedicata esclusivamente agli artisti del panorama hip hop anni ‘90) Chris rende omaggio prevalentemente alla “nuova generazione” di rapper: infatti possiamo trovare volti come Kendrick Lamar e Action Bronson o Sean Price e MF DOOM, ma anche Big L, Run The Jewels, Rapsody e molti altri. In questo articolo trovate una piccola selezione di immagini e la lista completa delle illustrazioni, alcune delle quali sono ancora in lavorazione. (_Continua dopo le immagini_)

In un’intervista rilasciata da Chris a Riley Wallace di HIPHOPDX afferma: “C’erano troppi nomi tra i miei artisti preferiti che non avevo ancora illustrato, così ho deciso di inserirli in questa nuova serie”, ha spiegato. “È anche un modo per mantenere il passo e tenermi aggiornato con la nuova musica. Per quanto ami gli anni ’90, non voglio limitare le mie conoscenze musicali al passato. È per questo motivo che ho deciso di rendere omaggio agli artisti attuali”. (_Continua dopo l’immagine_)

Per restare aggiornati con le sue nuove creazioni basta seguire il suo profilo Instagram e Twitter, mentre se decidete di sostenere un ottimo artista e portarvi a casa una stampa originale a prezzi ragionevolissimi vi consigliamo di controllare il suo store nel [**sito**](http://cbmartworks.storenvy.com/).

LISTA DELLE STAMPE

1\. Action Bronson  
2\. DOOM  
3\. Run The Jewels  
4\. Kendrick Lamar  
5\. Sean Price  
6\. Joey Bada$$  
7\. Army of the Pharaohs  
8\. Czarface  
9\. Black Thought  
10\. Big L  
11\. Kanye West  
12\. Tyler The Creator  
13\. Evidence  
14\. Rapsody  
15\. Chance the Rapper  
16\. Heavy Metal Kings (Ill Bill + Vinnie Paz)  
17\. Logic  
18\. Pusha T  
19\. J. Cole  
20\. Prodigy  
21\. PRhyme  
22\. KRS-One  
23\. Conway + Westside Gunn  
24\. Outkast  
25\. Pharoahe Monch
---
layout: rubriche
category: Rubriche
banner: "/assets/uploads/import.rubriche/atlas-640x360.jpg"
title: "Tales from the Borderlands ep. 2 Atlas Mugged"
excerpt: "Dopo un inizio decisamente convincente e ispirato, l’avventura di Rhys e Fiona ritorna in carreggiata e si presenta con un episodio più “morigerato”, meno esplosivo e di quelli che -inevitabilmente- finiscono per essere definiti “di transizione”. Atlas Mugged comincia esattamente dov’era finito lo scorso episodio: le due coppie di protagonisti si trovano all’interno di un [&hellip"
quote: ""
description: "Dopo un inizio decisamente convincente e ispirato, l’avventura di Rhys e Fiona ritorna in carreggiata e si presenta con un episodio più “morigerato”, meno esplosivo e di quelli che -inevitabilmente- finiscono per essere definiti “di transizione”. Atlas Mugged comincia esattamente dov’era finito lo scorso episodio: le due coppie di protagonisti si trovano all’interno di un [&hellip"
keywords: ""
date: 2015-04-18T00:00:00.000+01:00
author: "Game Master"
cover: "/assets/uploads/import.rubriche/atlas-640x360.jpg"
pagination:
  enabled: true

---

[](https://hotmc.com/wp-content/uploads/2015/04/atlas.jpg)  
Dopo un inizio decisamente convincente e ispirato, l’avventura di Rhys e Fiona ritorna in carreggiata e si presenta con un episodio più “morigerato”, meno esplosivo e di quelli che -inevitabilmente- finiscono per essere definiti “di transizione”. Atlas Mugged comincia esattamente dov’era finito lo scorso episodio: le due coppie di protagonisti si trovano all’interno di un laboratorio segreto della Atlas, e stringono in mano quella che sembra la chiave per raggiungere una delle cripte disseminate su Pandora. Nel corso dei primi minuti di gioco questo secondo episodio ribadisce tutte le caratteristiche della serie: l’alternanza fra due protagonisti (gestita purtroppo con poco rispetto dei tempi narrativi), la soggettività del punto di vista del narratore (gli eventi sono in verità un lungo flashback raccontato dai personaggi principali, che di tanto in tanto si prendono qualche libertà creativa), la sceneggiatura a tratti dissacrante e sempre sopra le righe. L’intromissione di una versione virtuale di Jack il Bello, “quinto incomodo” che potrebbe scombussolare i rapporti del quartetto di personaggi, lasciava presagire grandi cose alla fine dello scorso episodio, ma in verità il ruolo dell’antagonista per eccellenza appare sin dall’inizio abbastanza marginale, e quasi mai conduce a situazioni davvero estreme. In linea di massima l’incipit ha la doppia funzione di fare il punto della situazione e indirizzare il poker di protagonisti verso nuove mete. La breve ma intensa sequenza d’azione che segue immediatamente, anticipando i titoli di testa, rappresenta forse il punto più alto dell’intero episodio, che dopo un inizio non esplosivo ma sufficientemente esuberante si perde in una narrazione lenta e tediosa. Le due coppie di personaggi tornano infatti a separarsi, costrette ad affrontare ciascuna i suoi problemi. Rhys e Vaughn vengono mesi alle strette dal loro ex-capo, mentre Fiona e Sasha devono riparare il loro veicolo e al contempo fuggire da qualche agguerrito cacciatore di taglie. Il racconto si conclude con la ricerca e l’incursione in un laboratorio della Atlas, dove il quartetto spera di far chiarezza sul misterioso Gortys Project. Purtroppo è solo quest’ultima scena che sembra intenzionata a far andare avanti la narrazione, lasciandoci sospesi con il solito cliffhanger: tutto il resto rappresenta una parentesi che avrebbe potuto essere omessa senza sconvolgimenti. Si tratta un episodio di raccordo, che rimanda tutto alla puntata successiva chiedendo a chi ha apprezzato l’incipit di aspettare ancora. Lo fa regalandoci qualche bella sequenza ed un paio di battute più che riuscite, ma senza avere il passo, l’estensione e la misura di Zer0 Sum.

Voto: 7
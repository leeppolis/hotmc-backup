---
layout: rubriche
category: Rubriche
banner: "/assets/uploads/import.rubriche/dillaville.jpg"
title: "Eventi & Concerti: 13 settembre – 9 novembre"
excerpt: "Ben ritrovati su questi schermi, dopo un’estate ricchissima di concerti e festival che hanno animato le vacanze di tutte le hip hop head italiane. Vi preannunciamo immediatamente che questa prima edizione quasi autunnale della rubrica Eventi & Concerti non è particolarmente ricca di novità, ma è utilissima come reminder dei vari appuntamenti in programma. Si [&hellip"
quote: ""
description: "Ben ritrovati su questi schermi, dopo un’estate ricchissima di concerti e festival che hanno animato le vacanze di tutte le hip hop head italiane. Vi preannunciamo immediatamente che questa prima edizione quasi autunnale della rubrica Eventi & Concerti non è particolarmente ricca di novità, ma è utilissima come reminder dei vari appuntamenti in programma. Si [&hellip"
keywords: ""
date: 2013-09-02T00:00:00.000+01:00
author: "Marta Blumi Tripodi"
cover: "/assets/uploads/import.rubriche/dillaville.jpg"
pagination:
  enabled: true

---

Ben ritrovati su questi schermi, dopo un’estate ricchissima di concerti e festival che hanno animato le vacanze di tutte le hip hop head italiane. Vi preannunciamo immediatamente che questa prima edizione quasi autunnale della rubrica Eventi & Concerti non è particolarmente ricca di novità, ma è utilissima come reminder dei vari appuntamenti in programma.

Si comincia da Milano, dove la settimana della moda sarà animata dalla rassegna **Ouverture** di Elita. In particolare, gli eventi da non perdere per gli amanti della black music sono due. Il primo avrà luogo il 13 settembre, allo spazio Exbazzi, dove il celeberrimo **Trojan Sound System**, un vero e proprio monumento del movimento dub e reggae londinese, vi farà ballare tutta la notte con lo spirito originario delle dancehall. La seconda data da segnare sul calendario è quella del 21 settembre, quando sul palco del festival ci saranno i leggendari **De La Soul**. Info e biglietti per entrambi gli eventi già disponibili [**qui**](https://www.mioticket.it/elita/Default.asp "https://www.mioticket.it/elita/Default.asp").

Approfittiamo anche per ricordarvi che il 20 settembre a Genova c’è la finalissima del concorso [**Genova Per Voi**](http://genovapervoi.com/ "http://genovapervoi.com/"), patrocinato da Universal Music Publishing e dal Comune di Genova in collaborazione con Hotmc: i nomi più interessanti del panorama hip hop underground si alterneranno sul palco del Teatro della Tosse in una mega jam gratuita che mette in palio un contratto di edizioni proprio con Universal. I nomi dei finalisti verranno comunicati nelle prossime ore, perciò restate sintonizzati per tutti i dettagli.

Il 21 settembre, invece, i bolognesi celebreranno la memoria di **J Dilla** al TPO, dove farà tappa il tour commemorativo **Welcome to Dillaville**, che vede alternarsi sul palco il fratello del producer **Illa J**, **Slum Village**, **Frank’n’Dank**, **Slimkid3 (ex Pharcyde)** e **Guilty Simpson**. Durante la serata, inoltre, verranno proiettati dei visual tratti dal documentario _Still shining_. Per il momento non c’è ancora una pagina ufficiale dell’evento, ma ci perviene notizia che l’ingresso costa 15 euro: non sappiamo però dirvi se esistano prevendite o meno, vi daremo più info se si rivelassero disponibili. (EDIT: l’evento c’è ed è [**qui**](https://www.facebook.com/events/165401886979365/ "https://www.facebook.com/events/165401886979365/")).

Il 24 settembre c’è il tradizionale **compleanno di Hip Hop Tv** al Forum di Assago, con la conseguente carrellata di volti noti della scena hip hop italiana: le prevendite sono già aperte, info su [**Facebook**](https://www.facebook.com/hiphoptvitaly "https://www.facebook.com/hiphoptvitaly").

Altra novità della stagione: **Fabolous** passerà da Milano il 25 settembre per la sua unica data italiana. Le [**prevendite**](http://www.ticketone.it/tickets.html?affiliate=IGA&doc=erdetaila&fun=erdetail&erid=1015110&includeOnlybookable=true&gclid=CJarmP361rgCFYRa3godmycA9Q "http://www.ticketone.it/tickets.html?affiliate=IGA&doc=erdetaila&fun=erdetail&erid=1015110&includeOnlybookable=true&gclid=CJarmP361rgCFYRa3godmycA9Q") sono già aperte.

Il 28 settembre, invece, è il turno di **Kurtis Blow**, ospite di una mega jam in solido stile old school al Bocciodromo di Vicenza. Informazioni sulla [**pagina evento**](https://www.facebook.com/events/555206057874134/?ref=22 "https://www.facebook.com/events/555206057874134/?ref=22") di Facebook.

Il 10 ottobre è tuttora previsto il concerto di **Bruno Mars** a Milano, peccato che sia soldout: se non volete perdervelo vi suggeriamo di tentare la sorte su siti come [**My Way Tickets**](http://www.mywayticket.it/buy/10511/bruno-mars/mediolanum-forum-assago/bruno-mars "http://www.mywayticket.it/buy/10511/bruno-mars/mediolanum-forum-assago/bruno-mars"), dove però il prezzo dei biglietti si aggira attorno ai 120 euro anziché agli originari 65.

Il 16 ottobre, un evento davvero imperdibile per gli amanti del reggae di ogni età: **Shaggy** torna a Milano, accompagnato stavolta da due leggende come **Sly & Robbie**, che oltre ad avere contribuito a porre le fondamenta del genere (si stima che la loro produzione, per sé e per gli altri, conti circa 200.000 brani) hanno anche prodotto l’ultimo album di Shaggy, dando una svolta decisa e particolare al suo sound. Le [**prevendite**](http://www.ticketone.it/shaggy-biglietti.html?affiliate=ITT&doc=artistPages/tickets&fun=artist&action=tickets&kuid=462890 "http://www.ticketone.it/shaggy-biglietti.html?affiliate=ITT&doc=artistPages/tickets&fun=artist&action=tickets&kuid=462890") sono già aperte, anche in questo caso.

Ricordiamo infine che il 9 novembre i **Dilated Peoples** tornano a Milano nella stessa location che avevano letteralmente ribaltato qualche anno fa, ovvero il Tunnel. I biglietti sono già in vendita sul [**sito di Livenation**](https://www.livenation.it/artist/dilated-peoples-tickets "http://www.livenation.it/artist/dilated-peoples-tickets").

Con la solita preghiera di segnalarci tutto quello che ci siamo persi [**su Facebook**](https://www.facebook.com/pages/Hotmccom/263605365068 "https://www.facebook.com/pages/Hotmccom/263605365068"), vi salutiamo e vi diamo appuntamento alla prossima puntata.
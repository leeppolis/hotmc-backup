---
layout: rubriche
category: Rubriche
banner: "/assets/uploads/import.rubriche/infamy1-640x370.jpg"
title: "Quest for Infamy"
excerpt: "Quest for Infamy è un punta e clicca di stampo classico di sucola Lucas o Sierra per intenderci. Grazie al contributo di Ratalaika Games come sempre il gioco arriva quindi su tutte le maggiori console odierne, compresa Nintendo Switch che grazie al touchscreen dà veramente il meglio di sé in termini di gameplay. Il gioco [&hellip"
quote: ""
description: "Quest for Infamy è un punta e clicca di stampo classico di sucola Lucas o Sierra per intenderci. Grazie al contributo di Ratalaika Games come sempre il gioco arriva quindi su tutte le maggiori console odierne, compresa Nintendo Switch che grazie al touchscreen dà veramente il meglio di sé in termini di gameplay. Il gioco [&hellip"
keywords: ""
date: 2022-03-17T00:00:00.000+01:00
author: "Game Master"
cover: "/assets/uploads/import.rubriche/infamy1-640x370.jpg"
pagination:
  enabled: true

---

Quest for Infamy è un punta e clicca di stampo classico di sucola Lucas o Sierra per intenderci. Grazie al contributo di Ratalaika Games come sempre il gioco arriva quindi su tutte le maggiori console odierne, compresa Nintendo Switch che grazie al touchscreen dà veramente il meglio di sé in termini di gameplay.

Il gioco ha nettamente un gusto retrò dato che potremo perfino consultare il manuale digitale così come accadeva con i cartacei di qualche anno fa.

Nel gioco vestiremo i panni di William Roehm, un mezzo furfante che dopo varie peripezie finisce nella città di Volksville, nella valle di Krasna. Il personaggio potrà essere scelto tra tre differenti classi come Brigante, Malvivente e Stregone.

Il gioco di stampo fantasy nonostante sia un’avventura punta e clicca ha degli ottimi elementi di combattimento a turni come fosse un gioco di ruolo così come del puzzle solving, il tutto condito con molta ironia. Saranno presenti anche degli incontri casuali durante le nostre peregrinazioni che ci permetteranno di affinare le nostre abilità in combattimento.

Il gioco poi prevede delle scelte morali che influenzeranno l’andamento del gioco quindi in base alle nostre scelte potremo diventare più o meno malvagi come ad esempio risparmiando una vita o meno e di conseguenza avvantaggiarci di questo oppure no.

Dovremo anche affrontare delle boss fight così come acquistare abilità o oggetti particolari nei vari negozi, anche grazie ai nostri risultati nei vari minigiochi proposti. Il titolo prevede anche il ciclo giorno/ notte con tanto di pomeriggio che ci permetterà di incontrare alcuni personaggi solo in alcuni momenti del giorno.

Buono il comparto tecnico, soprattutto per quanto concerne gli sfondi molto dettagliati.

Un’ottima avventura punta e clicca che sicuramente farà la gioia di tutti gli appassionati del genere.

**Voto: 8**
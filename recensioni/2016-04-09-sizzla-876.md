---
layout: recensioni
category: Recensioni
banner: "/assets/uploads/import.recensioni/sizzla.jpg"
title: "Sizzla – 876"
excerpt: "Sizzla, forse il più prolifico e talentuoso artista giamaicano degli ultimi venti anni, è ritornato alla grande con il nuovissimo album intitolato 876. Più di settanta album all’attivo, Sizzla ora ci regala questo 876, come il prefisso per chiamare in Giamaica. Un album questo di tredici tracce che come sempre spazia dai temi più disparati, [&hellip"
quote: ""
description: "Sizzla, forse il più prolifico e talentuoso artista giamaicano degli ultimi venti anni, è ritornato alla grande con il nuovissimo album intitolato 876. Più di settanta album all’attivo, Sizzla ora ci regala questo 876, come il prefisso per chiamare in Giamaica. Un album questo di tredici tracce che come sempre spazia dai temi più disparati, [&hellip"
keywords: ""
date: 2016-04-09T00:00:00.000+01:00
author: "Haile Anbessa"
cover: "/assets/uploads/import.recensioni/sizzla.jpg"
pagination:
  enabled: true

---

  
Sizzla, forse il più prolifico e talentuoso artista giamaicano degli ultimi venti anni, è ritornato alla grande con il nuovissimo album intitolato 876.

Più di settanta album all’attivo, Sizzla ora ci regala questo 876, come il prefisso per chiamare in Giamaica. Un album questo di tredici tracce che come sempre spazia dai temi più disparati, dalla ganja, all’amore fino alla politica e ai temi sociali per arrivare alla spiritualità.

Breath of Life è stato il primo singolo dell’album che ci pone nella giusta ottica e ci fa comprendere ancora una volta l’estremo talento del bobo di August Town.

Tutto il disco è comunque composto da vere e proprie hit. Longing For ad esempio ci regala un falsetto magico e vede Sizzla cantare le note dell’amore. Subito dopo arriva l’energia Leave My Ganja Alone, vero e proprio ganja anthem contro Babilonia.

Street Life invece ci parla del ghetto e incoraggia i giovani sempre e comunque a mettere la propria testa sui libri. Show Them The Way è uno splendido nyabinghi con un estratto di un discorso dell’imperatore Haile Selassie che precede tre splendidi lovers Love Me, Never Ending Love e You Belong To Me.

Bad Mind è invece la potentissima collaborazione con Jah Cure, High Grade è un’altra poderosa ganja anthem. Il disco si conclude con Babylon Kingdom Fall e la preghiera acustica Watch Over You.

Il disco è stato prodotto dal trinidiano Vychall Singh che ha dimostrato tutto il suo talento e fa sperare molto bene per il futuro.

Voto: 9.5

Tracklist 876

1. Longing For
2. Leave My Ganja Alone
3. Street Life
4. Beautiful Place
5. Show Them The Way
6. Breath Of Life
7. Love Me
8. Never Ending Love
9. You Belong To Me feat. Samira Taylor
10. Bad Mind feat. Jah Cure
11. High Grade
12. Babylon Kingdom Fall
13. Watch Over You
---
layout: recensioni
category: Recensioni
banner: "/assets/uploads/import.recensioni/fruit-più-gusto-dani-faic.jpg"
title: "Fruit Joint + Gusto: Dani Faiv non è (solo) sorrisi e presa a bene"
excerpt: "“Metto l’autotune, ti rimane in testa […] e faccio come mi pare”: il modo migliore per descrivere Fruit Joint + Gusto, il nuovo disco di Dani Faivfuori per Machete & Sony Music Italia è probabilmente citando uno dei pezzi presenti nel disco. Xquisa è uno dei brani a tinte happy presenti nel disco, prodotto da due [&hellip"
quote: ""
description: "“Metto l’autotune, ti rimane in testa […] e faccio come mi pare”: il modo migliore per descrivere Fruit Joint + Gusto, il nuovo disco di Dani Faivfuori per Machete & Sony Music Italia è probabilmente citando uno dei pezzi presenti nel disco. Xquisa è uno dei brani a tinte happy presenti nel disco, prodotto da due [&hellip"
keywords: ""
date: 2019-01-17T00:00:00.000+01:00
author: "Riccardo Primavera"
cover: "/assets/uploads/import.recensioni/fruit-più-gusto-dani-faic.jpg"
pagination:
  enabled: true

---

“_Metto l’autotune, ti rimane in testa \[…\] e faccio come mi pare_”: il modo migliore per descrivere _Fruit Joint + Gusto_, il nuovo disco di **Dani Faiv**fuori per **Machete** & **Sony Music Italia** è probabilmente citando uno dei pezzi presenti nel disco. _Xquisa_ è uno dei brani a tinte happy presenti nel disco, prodotto da due hitmaker certificati quali **Takagi & Ketra**, ed è anche uno dei migliori testamenti del periodo artistico che il giovane rapper di casa Machete sta attraversando.

Per molti Dani Faiv è stato – per lo meno per un lungo periodo -, il protege di **Jack The Smoker**. Ricevere, anche se indirettamente, il passaggio di testimone da un tale peso massimo della scena – basta tornare a questa puntata di Real Talk per capire di cosa parliamo -, non dev’essere qualcosa di semplice. Il cameriere di La Spezia però, dopo un disco rabbioso e carico di tecnica e stile, non si è minimamente preoccupato di fare il compitino e rimanere fedele all’approccio che lo aveva portato nelle cuffie di tanti, soprattutto nel nord Italia. “_Per un anno ho girato facendo live con un cappello perennemente in testa, per non far vedere a nessuno che sulla mia testa erano spuntate delle treccine colorate_”: Dani Faiv risponde così a chi gli chiedere se il suo look fosse legato al boom di **6ix9ine**. Escludendo i colori sgargianti, il rapper di casa Machete e quello americano non hanno effettivamente nulla in comune, sotto alcun punto di vista. Il mood portato avanti da Dani Faiv da _Gameboy Color_ in poi è infatti una sorta di unicum in Italia, un’ondata di positività completamente slegata da tutti i cliché che attanagliano il rap italiano. “_Non potevamo aspettarci che venisse recepita così bene, ma non ci preoccupavamo che non sembrasse autentica, perché eravamo tutti sicuri che fosse un lavoro sincero_”: le parole di **Slait** descrivono benissimo la lungimiranza di casa Machete, una delle poche avanguardie italiane quando si tratta di anticipare qualunque trend nel mondo del rap. Se in America **Lil Yatchy** aveva segnato una svolta parziale con _Teenage Emotions_, in Italia eravamo lontani anni luce da un approccio come quello del Dani Faiv di Gameboy Color: la produzione in 8bit di **Tha Supreme** – presente nel disco, sia alle macchine che al microfono – si è rivelata la cornice perfetta per le good vibes di Dani, che in tutta onestà si è limitato a parlare di un periodo felice nella sua vita.

Prima di limitarsi quindi a liquidare Dani Faiv come un concentrato di felicità e nosense, buono solo a strappare due sorrisi e a tirare fuori un ritornello catchy, sarebbe infatti il caso di dare un ascolto al suo lavoro precedente. T_he Waiter_, realizzato in un periodo nel quale lo stesso Dani Faiv si manteneva come cameriere, è la prova che introspezione e liricismo non mancano nel vocabolario del rapper; semplicemente, il successo delle ultime uscite lo hanno allontanato da una spirale troppo riflessiva e dal piglio eccessivamente pessimista. La coerenza con cui Dani Faiv racconta il proprio successo e le soddisfazioni personali è un pregio: i gusti possono far sì che un determinato approccio stilistico possa piacere o meno, ma di sicuro non c’è la corsa affannosa al piacere a tutti, a prescindere dalla sincerità. Fruit Joint + Gusto è un esercizio di stile e tecnica che racchiude tutte le sfumature di Dani Faiv, da quelle più sfacciatamente positive – _Ananas_ con **G.bit**, _Gameboy Advance_, _Gabbiano / Moonrock_ con **Lazza** \-, a quelle meno superficiali – _Facile_, _Melinda_ \-, passando per gli esercizi di tecnica – perché basta ascoltare _Giornale / Di corsa_ con **MadMan**, _Pollo RMX_ con **Nitro** o _Scarpe nuove_ per rendersi conto che Dani Faiv non è una popstar della domenica, sa rappare come si deve.

Prima di _Popstar_ e prima che la felicità e la soddisfazione nel rap italiano venissero prese sul serio, Dani Faiv, Gameboy Color e le sue treccine colorate aprivano un nuovo sentiero per questo genere in Italia. Potete apprezzarlo o meno, ma la coerenza dimostrata dall’artista Machete e i suoi mezzi tecnici – piuttosto evidenti, specialmente in alcuni episodi del disco – parlano chiaro: date un ascolto a Fruit Joint + Gusto, prima di decidere di escluderlo o meno dalle vostre playlist, magari solo perché “troppo colorato”.
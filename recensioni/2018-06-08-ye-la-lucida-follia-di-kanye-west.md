---
layout: recensioni
category: Recensioni
banner: "/assets/uploads/import.recensioni/kanye-1024x1024.jpg"
title: "Ye: la lucida follia di Kanye West"
excerpt: "Pusha-T, A$AP Rocky, Kanye West. Cos’hanno in comune questi tre artisti? Oltre al fatto che Kanye compare in due dei loro ultimi lavori, i tre rapper sono riusciti nel giro di poche settimane a ridare alla scena rap mainstream americana una direzione che mancava da tempo. Dopo queste tre uscite forse è di nuovo possibile [&hellip"
quote: ""
description: "Pusha-T, A$AP Rocky, Kanye West. Cos’hanno in comune questi tre artisti? Oltre al fatto che Kanye compare in due dei loro ultimi lavori, i tre rapper sono riusciti nel giro di poche settimane a ridare alla scena rap mainstream americana una direzione che mancava da tempo. Dopo queste tre uscite forse è di nuovo possibile [&hellip"
keywords: ""
date: 2018-06-08T00:00:00.000+01:00
author: "Pietro Mantovani"
cover: "/assets/uploads/import.recensioni/kanye-1024x1024.jpg"
pagination:
  enabled: true

---

Pusha-T, A$AP Rocky, Kanye West. Cos’hanno in comune questi tre artisti? Oltre al fatto che Kanye compare in due dei loro ultimi lavori, i tre rapper sono riusciti nel giro di poche settimane a ridare alla scena rap mainstream americana una direzione che mancava da tempo. Dopo queste tre uscite forse è di nuovo possibile sperare in sviluppi creativi per un panorama musicale a dir poco piatto. Il rap è in crisi di idee; Push, Rocky e Yeezy hanno elaborato tre modi diversi di uscire dall’empasse guardando avanti, senza chiudersi nelle logiche imperanti del “Mass Appeal” (“_A lot of rappers be like one time wonders / Couldn’t say a fly rhyme if there was one right under_”, direbbe con uno che ne sapeva). Chiacchiere a parte, **Kanye West è finalmente tornato sulle scene** – dopo aver fatto parlare molto di sé – con un disco controverso, disturbato e delicato. Vediamo perché.

## **Un disco universale?** 

_“I believe ‘ye’ is the most commonly used word in the Bible, and, in the Bible, it means ‘you,’ so it’s \[saying\] “I’m you, I’m us, it’s us.” It went from being Kanye, which means the only one, to just ye – just being a reflection of our good, our bad, our confused, everything, that I’m just more of a reflection of who we are, just as beings.”_

Già con la scelta del titolo, Kanye vuole dirci qualcosa: la sua intenzione è quella di fare un disco universale; ci vuole mostrare il mondo attraverso i suoi occhi togliendo qualsiasi freno o resistenza dovuta a moralismi o allo spauracchio del politicamente corretto. Quello che finisce per fare, invece, è mostrarci il mondo attraverso le lenti di un disturbo psichico (**[ne abbiamo parlato qui](https://hotmc.com/kanye-west-e-bipolare-cosa-significa-per-la-sua-carriera-e-la-sua-musica/)**), il che rende tutto ancora più interessante. Il punto di vista di Kanye è situato, e proprio per questo può dirci qualcosa di rilevante sul mondo e sulla sua arte. In quanto lucidamente “pazzo”, Kanye si trova in una posizione di vantaggio epistemico quando osserva le strutture mentali e sociali, e proprio alla luce di questo faremmo bene a **non sottovalutare quello che fa, che dice e che produce**.

Di fronte alle ultime opere di Kanye, capita che venga da farsi la fatidica domanda: è arte o è una cagata pazzesca? Il suo estro si muove spesso sul sottile crinale che divide innovazione e caduta di stile. Un cammino rischioso ma necessario se si vuole **mettere in discussione i perimetri della consuetudine**. In _The Life of Pablo_ Kanye forzava le strutture della forma canzone e del citazionismo, mentre in _Ye_, pur ritrovando una forma compositiva ordinata e curata nel dettaglio, prende di mira le barriere del linguaggio e dei topoi psichici. Provate a stare comodi sulla sedia ascoltando _I Thought About Killing You_, finirete con lottare internamente contro il vostro stesso conformismo.

## **Una delicatezza inaspettata**

Già con la prima traccia veniamo traghettati alle porte di un mondo distorto, come può essere la mente di un genio bipolare. Entriamo e scorgiamo la fama, le donne e il sesso, Drake, le manie di onnipotenza e qualche punchline divertente, farmaci e fragilità. Sì perché _Ye_ è **un disco pieno d’amore**, un sentimento disfunzionale e alterato, d’accordo, ma sempre di amore si tratta. C’è una certa delicatezza che innerva questo lavoro, che è poi la cifra che convince di più nelle produzioni del disco: un uso talmente misurato dei campioni da riuscire a reggere tanto il beat minimalista con hi-hat trap di _All Mine_ quanto le distorsioni xanny e le incursioni accelerazioniste di _Ghost Town_ (forse la traccia più “densa” dell’album, che vede la partecipazione di John Legend, Kid Cudi e la talentuosa 070 Shake)

Insomma, **Kanye sa quello che fa**. Ad esempio, ricordate **[le polemiche sulle dichiarazioni riguardo alla schiavitù](https://hotmc.com/le-sparate-sulla-schiavitu-di-kanye-dipenderebbero-dal-fatto-che-ha-smesso-di-curarsi/)**? Yeezy affronta la questione in _Wouldn’t Leave_ e la sistema proprio in apertura di traccia, con tre barre, così:

_“They said, “Build your own” – I said, “How, Sway?”_

_I said, “Slavery a choice” – they said, “How, ‘Ye?”_

_Just imagine if they caught me on a wild day_ 

Infine dicevamo di Drake. Lo spettro del rapper canadese viene evocato un paio di volte nel corso del disco, quando Kanye torna sulla **[controversia con Pusha-T](https://hotmc.com/tutta-la-storia-finora-del-dissing-tra-drake-e-pusha-t/)** di cui si è tanto parlato negli ultimi giorni. In entrambe le occasioni, Yeezy lo affronta e lo rimette al proprio posto con mano ferma. Prima in _Yikes_:

_I hear ya’ll bringin’ my name up a lot_

_Guess I just turned the clout game up a notch_ 

_See, y’all really shocked but I’m really not._ 

E poi in _No Mistakes_:

_These two wrongs’ll right you_

_\[…\]_

_Too close to snipe you_

_Truth told, I like you_

_Too bold to type you_

_Too rich to fight you_

_Calm down, you light skin_

## **Nuove prospettive**

In _Ye_ c’è il solito Kanye gradasso e innamorato, che è capace di far gridare allo scandalo e poco dopo mettersi a cantare l’amore per la propria donna (_Bound 2_, anyone?). La vera novità, qui, è un ordine ritrovato. Messo da parte il decostruzionismo da mash-up maniacale di _TLOP_, abbiamo qui a che fare con uno **Yeezy lucido nella sua follia**. Il pubblico e le riviste tentano da tempo di irregimentare la sua vena creativa in schemi politici e mediali a loro conosciuti e, da sempre, Kanye vi si sottrae. Il motivo è presto detto: se si cerca di interpretarlo attraverso le lenti della norma non si troverà altro che un personaggio sopra le righe, ma in questo caso saremmo noi a perderne. _Ye_ non sarà forse il massimo che ci possiamo aspettare da uno del suo calibro, ma è comunque una buona prova e un segnale di auspicio per il futuro.
---
layout: recensioni
category: Recensioni
banner: "/assets/uploads/import.recensioni/love-2.jpg"
title: "Black Beat Movement – Love Manifesto"
excerpt: "Il terzo album di un gruppo è sempre un passaggio estremamente delicato in cui si delinea definitivamente l’identità musicale di una band e si traccia un solco da cui poi è difficile uscirne, salvo compiere sfondoni clamorosi. Quando però un gruppo è in grado di evolvere in maniera organica, continuando a sorprendere il proprio pubblico [&hellip"
quote: ""
description: "Il terzo album di un gruppo è sempre un passaggio estremamente delicato in cui si delinea definitivamente l’identità musicale di una band e si traccia un solco da cui poi è difficile uscirne, salvo compiere sfondoni clamorosi. Quando però un gruppo è in grado di evolvere in maniera organica, continuando a sorprendere il proprio pubblico [&hellip"
keywords: ""
date: 2016-03-21T00:00:00.000+01:00
author: "Haile Anbessa"
cover: "/assets/uploads/import.recensioni/love-2.jpg"
pagination:
  enabled: true

---

  
Il terzo album di un gruppo è sempre un passaggio estremamente delicato in cui si delinea definitivamente l’identità musicale di una band e si traccia un solco da cui poi è difficile uscirne, salvo compiere sfondoni clamorosi.

Quando però un gruppo è in grado di evolvere in maniera organica, continuando a sorprendere il proprio pubblico senza mai tradire la propria identità, questo è tutto un altro paio di maniche.

I Black Beat Movement, con il loro _Love Manifesto,_ sono riusciti proprio a centrare questo obiettivo. Questo è il disco della maturità raggiunta, dopo un iniziale ep in cui si dichiarava apertamente una passione per la black music a tutto tondo e poi con _Id-Leaks_ in cui si sperimentava parecchio.

_Love Manifesto_ consolida le esperienze passate e presenta al pubblico un mix vincente dalle mille sfaccettature. Possiamo trovare di tutto: dal morbido nu soul di _Intoxicated_ e _New Down_, rap scratchato in _The Plot_ e quasi militante in _Effetto Collaterale_ con la parte rappata da Musteeno o ancora atmosfere jazz nell’intima _Home_.

La voce di Naima Faraò è un autentico dono dell’Altissimo ed è in grado di padroneggiare al meglio tutte queste influenze e porle quindi in un contesto ben strutturato e senza sbavature.

_Love Manifesto_ è quasi un ottimo bigino per capire che cosa sia la black music e quante facce possa avere. Tutto è contaminato certo ma sempre e comunque fedele alle radici e soprattutto ai maestri del genere.

I vari featuring di livello impreziosiscono l’intera produzione, come ad esempio quello di Tormento in _Intoxicated_, di M1 outta Dead Prez su _The Plot_, del cantante reggae genovese ma di fama ormai internazionale Raphael su _Outta Town_, di Estel Luz su _Goosebumps_ e infine il già citato Musteeno in _Effetto Collaterale_.

**Voto:** 9

**Tracklist:**

1\. Intoxicated feat. Tormento  
2\. A New Dawn  
3\. Into the Space  
4\. The Plot feat. M1 Dead Prez  
5\. Elle  
6\. Home  
7\. Intertwine  
8\. Outta Town feat. Raphael  
9\. Ruck my face  
10\. Goosebumps feat. Estel Luz  
11\. No Latency  
12\. Effetto Collaterale feat. Musteeno  
13\. Over the Words
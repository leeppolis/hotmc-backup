---
layout: interviste
category: Interviste
banner: ""
title: "Intervista a Nesli Rice"
excerpt: "Finalmente la tanto attesa intervista a Nesly Rice, il cui ultimo lavoro, Ego è stato accolto in maniera estremamente controversa dal pubblico italiano."
quote: ""
description: "Finalmente la tanto attesa intervista a Nesly Rice, il cui ultimo lavoro, Ego è stato accolto in maniera estremamente controversa dal pubblico italiano."
keywords: "nesli rice, ego, fabri fibra"
date: 2004-01-03T00:00:00.000+01:00
author: "Marta Blumi Tripodi"
cover: ""
pagination:
  enabled: true

---

Blumi: Fitte Da Latte, il tuo primo demo, era un lavoro rap nel senso più canonico del termine; con Piante Grasse ti sei messo alla prova su sonorità più elettroniche; Ego, invece, è qualcosa di più musicale/melodico. Queste tue sperimentazioni nascono da un percorso prestabilito o segui l’impulso del momento?

Nesli: La mia prima regola è non avere regole, quindi cerco di fare ciò che mi va nel momento in cui mi va. Detto questo, Fitte da Latte è stato concepito com’è perché artisticamente sono nato con Fabri e Lato e, avendolo prodotto proprio Lato, era naturale che avrebbe avuto un certo suono. Piante Grasse forse è un discorso a parte: è un album nato senza che potessi progettarlo, quasi per caso, in un periodo in cui avevo moltissimi testi e facevo fatica a trovare i beat adatti. Ad un certo punto ho conosciuto Myke, che aveva parecchie strumentali disponibili, e mi sono detto: perché no? Prima di Ego, oltretutto, non avevo mai pensato di poter fare il produttore. Ogni volta che entravo in studio e c’era qualcuno che stava finendo una base, mi chiedevo come facesse a smazzarsi qualcosa di tanto complicato! Tecnicamente, in effetti, sono quasi a zero. Ho avuto la fortuna di avere il supporto di Myke, che è molto esperto in fatto di macchinari: quando io tento di spiegargli in termini rozzi che tipo di suono vorrei, lui riesce a tradurre il mio concetto in uno strumento. L’esigenza di produrre è nata proprio in quanto le produzioni Piante Grasse e di Lato non sono il mio suono ideale: quando ho capito cosa volevo e come potevo tentare di realizzarlo, ho cominciato a lavorarci su.

B.: Anche se Ego è il tuo primo disco solista, hai alle spalle un percorso molto denso: un demo apprezzatissimo, il progetto Piante Grasse, parecchie collaborazioni con vari mc e produttori… Come mai hai aspettato così tanto ad uscire con un album completamente tuo?

N.: È stata semplicemente una questione di evoluzione personale. Prima non sarei riuscito a realizzare tutto quello che ho realizzato con Ego: non avrei potuto maturare le idee che stanno dietro a questo disco, perché a livello di esperienza non avevo ancora fatto abbastanza. Una volta mi bastava semplicemente essere parte di qualcosa, mentre ora sento anche l’esigenza di esserci anche a livello solista, e sento anche di avere i mezzi per farlo: conosco a sufficienza le mie doti e i miei limiti, e so che cosa riesco o non riesco a dare, in termini pratici. Insomma, è stato un bene non bruciare le tappe.

*Sfortunatamente, il resto di questa intervista è andato perso*

---
layout: interviste
category: Interviste
banner: "/assets/uploads/import/Schermata-2013-09-30-alle-12.59.16.png"
title: "Sbarcano a Milano i cacciatori di vinili rari!"
excerpt: "Avete presente quegli animalisti convinti che si immergono nella selva della foresta pluviale pur di salvare, tutelare e recuperare le specie protette e a rischio estinzione? Ecco, applicate lo stesso concetto ai vinili e avrete i Sweet Charity, due sudditi di Sua Maestà che da dieci anni sono in missione per salvare i vinili abbandonati…"
quote: ""
description: "Avete presente quegli animalisti convinti che si immergono nella selva della foresta pluviale pur di salvare, tutelare e recuperare le specie protette e a rischio estinzione? Ecco, applicate lo stesso concetto ai vinili e avrete i Sweet Charity, due sudditi di Sua Maestà che da dieci anni sono in missione per salvare i vinili abbandonati…"
keywords: ""
date: 2013-10-08T00:00:00.000+01:00
author: "Marta Blumi Tripodi"
cover: "/assets/uploads/import/Schermata-2013-09-30-alle-12.59.16.png"
pagination:
  enabled: true

---

[](https://hotmc.com/sbarcano-a-milano-i-cacciatori-di-vinili-rari/schermata-2013-09-30-alle-12-59-16/)

**Avete presente quegli animalisti convinti che si immergono nella selva della foresta pluviale pur di salvare, tutelare e recuperare le specie protette e a rischio estinzione? Ecco, applicate lo stesso concetto ai vinili e avrete i Sweet Charity, due sudditi di Sua Maestà che da dieci anni sono in missione per salvare i vinili abbandonati nel dimenticatoio. Con una tenacia incredibile setacciano mercatini, negozietti e scatoloni, salvando tutti, e sottolineiamo tutti, i dischi che trovano: non importa se sono belli o brutti, rovinati o in ottime condizioni. L’importante è che ne sopravvivano pochi esemplari e che per questo motivo vadano in qualche modo tutelati e preservati.** 

**Nicki Robinson e Joe Fletcher, questi sono i loro nomi, sbarcheranno a Milano questo sabato 12 ottobre, con uno scopo preciso: scovare tutti i tesori musicali nascosti di questa città. Per farlo avranno bisogno dell’aiuto dei milanesi, e chi meglio degli hip hoppers, da sempre grandissimi appassionati di diggin’ in the crates, possono aiutarli? I suggerimenti vanno twittati @HendricksGinIT, hashtag #vinilparrucco. Tutti i vinili che troveranno in questa loro mission impossible verranno suonati il 17 ottobre a un party con location ancora segreta, l’[Hendrick’s Unusually Coiffured Musical Arrangement](http://www.hendricksgin.com/sweetcharity/ "http://www.hendricksgin.com/sweetcharity/"): oltre ai due dj e collezionisti sarà presente anche una schiera di parrucchieri che copieranno le pettinature delle copertine dei dischi sperimentandole sulla testa dei presenti. Anche i baristi ispireranno i loro cocktail alla musica del passato.**

**Per aiutarvi ad aiutarli (perché sappiamo che i beatmaker risponderanno tutti all’appello!) abbiamo scambiato quattro chiacchiere con i Sweet Charity, facendoci raccontare di cosa hanno bisogno esattamente.**

  
**Cenni biografici.**

Siamo Dr. Barnardo e Sue Ryder, intrepidi esploratori di vinili. Ci siamo incontrati a un matrimonio di campagna inglese 11 anni fa, e in capo a dieci minuti ci siamo ritrovati a discutere delle nostre collezioni di dischi di seconda mano e tropicalia music.

**Genere preferito, quindi?**

Amiamo la musica che fa ballare o ridere. Può essere swing, rythm’n’blues, bluegrass, calypso… Siamo particolarmente affezionati alla musica tropicale, comunque.

**Quando avete deciso che la vostra missione era salvare i vinili?**

Quando ci siamo incontrati stavamo già salvando i vinili, ciascuno per conto suo, e avevamo gusti simili nel collezionarli. Circa dieci anni fa abbiamo creato una serata a Londra in cui suonavamo i dischi, ne celebravamo l’artwork e ne raccontavamo i retroscena più interessanti.

**Qual è stato il vinile che siete più fieri di aver ripescato dalla polvere?**

Quello a cui siamo più affezionati è di una ventriloqua religiosa americana: ha una storia incredibile alle spalle, tanto che Dr. Barnardo ora l’ha trasformata in un documentario che uscirà alla fine dell’anno e celebrerà sia lei che tutti gli altri personaggi che si nascondono dietro i vinili che abbiamo trovato.

**Vi capita mai di restare delusi dai dischi che trovate? Non c’è solo bella roba, là fuori…**

Sì, ci capita: il più delle volte non sono dischi molto buoni. A volte la copertina è meravigliosa ma la musica è terribile, ad esempio.

**Secondo voi perché i più giovani dovrebbero scegliere di andare a caccia di vinili, anziché godersi i loro comodissimi iPod?**

Gli iPod ti permettono di connetterti con il presente, ma i vinili ti connettono con il passato. Molti dei dischi che troviamo non arriveranno mai a essere ascoltati con un iPod. Senza contare che un disco in vinile, con i suoi graffi e la sua polvere, ha una sua storia da raccontare.

**State chiedendo l’aiuto dei vinyl diggers di Milano: che tipo di consigli e suggerimenti vi sarebbero utili?**

Vogliamo che ci segnalino posti fantastici per andare a cercare vinili che ci aiutino a celebrare la Hendrick’s Unusually Coiffured Musical Arrangement. Più i suggerimenti sono insoliti, meglio è. Già conosciamo i negozi specializzati del posto, ma se qualcuno conoscesse un buon mercatino, un negozietto di seconda mano, o qualunque luogo dove la gente dà via la roba che non vuole più tenere in casa (_tipo i rigattieri, ndr_), ditecelo! Saremmo anche grati a qualunque musicofilo italiano volesse darci suggerimenti sulla musica italiana insolita, divertente e favolosa del ventesimo secolo.

**Viceversa, che tipo di consigli dareste ai digger italiani per ampliare e migliorare la loro collezione di dischi?**

Viaggiate tanto. Cercate in posti interessanti ed insoliti. Non abbiate paura di impolverarvi le dita: scavate a fondo, esplorate e condividete l’amore per la musica.
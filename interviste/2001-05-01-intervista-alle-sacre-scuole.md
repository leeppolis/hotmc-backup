---
layout: interviste
category: Interviste
title: Intervista alle Sacre Scuole
excerpt: Dargen D’Amico, Il Guercio e Fame, aka le Sacre Scuole. 3 mc’s classe 1980
  di Milano che con il loro primo disco stanno riscuotendo numerosi consensi ma anche
  qualche critica…
quote: Se uno fa cagare, quando suona nessuno lo caga.
description: 'Dargen D’Amico, Il Guercio e Fame, aka le Sacre Scuole. Il supergruppo
  da cui sono nati due fenomeni del rap italiano: Dargen D''amico, appunto, e i Club
  Dogo. Questa è la loro prima intervista pubblicata online per l''uscita del loro
  album 3 mcs al cubo.'
keywords: dargen d'amico, Jake la furia, fame, guercio, gue pequeno, guè, club dogo,
  3 mcs al cubo
date: 2001-05-01T00:00:00.000+02:00
author: Akbar
cover: "/assets/uploads/sacre-scuole.jpeg"
banner: "/assets/uploads/sacre-scuole.jpeg"
pagination: 
  enabled: true

---
Dargen D’Amico, Il Guercio e Fame, aka le Sacre Scuole. 3 mc’s classe 1980 di Milano che con il loro primo disco stanno riscuotendo numerosi consensi ma anche qualche critica. Ma come si rapportano alla scena? Cosa pensano? Dove hanno iniziato? (lo so e’ troppo banale ma...) Scopriamolo insieme.

... sai che c’e’ il vuoto all’inizio Dargen prova prova…siamo qui in un bar nel centro di Milano…

E per siamo s’intende Akbar, Dargen D’Amico, il Guercio e al posto dell’assente giustificato Fame ci sta Fabbio (manager e coreografo).

**Akbar:** Aelle è morto lo sapete. Come credete che reagirà la scena alla chiusura?

**Dargen:** Secondo me, ‘sti gruppi che vivevano solo grazie ad Aelle… quelli che erano un po’ sconosciuti e vendevano qualche copia solo perché erano pubblicizzati moriranno visto che nessuno saprà più della loro esistenza…

**Guercio:** Tipo una selezione naturale,una selezione forzata.

**A:** Aelle comunque non era solo questi gruppi… c’erano anche Damir, Silvia che scrivevano degli articoli abbastanza belli… concordo con voi nel dire che non era tutto rose e fiori…

**D:** A me gli articoli di Damir mi fanno cagare.

**G:** Non commentiamo gli articoli della rivista. Cioé, adesso il principale mezzo di promozione non c’è più quindi tutti quei gruppi lì scompaiono… non è come se escono i Colle… uno li conosce, non ha bisogno di Aelle… sicuramente è comunque una cosa negativa, perché purtroppo era l’unica cosa che c’era…

**D:** Purtroppo per fortuna.

**G:** Adesso si spera in internet.

**A:** Non era l’unica cosa , c’è anche Juice.

**D:** Beh, a livello piu’ largo.

**G:** Si spera che Juice si evolva… io l’ho visto è molto bello… è stiloso… è diversa anche la linea editoriale.

**D:** Io però volevo dire una cosa che se però quelli che fanno le cose su internet si rendono conto delle potenzialità che ha questo mezzo riescono ad arrivare a tutti, tra un anno ce l’avranno tutti.

**A:** Che rapporto avete con Chief, Zippo e altri mc milanesi?

**D:** Mah, all’inizio era un rapporto… hai presente cosa faceva Socrate coi suoi allievi? Ecco, più o meno era così, poi abbiamo iniziato a capire che la soglia del dolore si continuava ad abbassare… heheheh... inizialmente... no anche adesso è un rapporto di profondo rispetto e di stima reciproca... anche artistica.

**G:** Poi adesso Zippo suona con Sean in un gruppo rap molto jazzato.

**D:** Che suonano dal vivo con strumenti, si chiamano Conflix…

**G:** No però vorrei dire un’altra cosa, siccome abbiam sentito certe voci che dicono “ah voi siete paraculati qui e là…”

**D:** E’ vero, vero siamo paraculati (ride).

**G:** No, ci tengo a dire a questa gente se leggono l’intervista… il mio messaggio è di andare a fare i pompini col culo.

**D:** Magari non col culo anche con la bocca…

**G:** Perché alcuni dicono “se uno è sconosciuto quando suona nessuno lo caga”. No, se uno fa cagare quando suona nessuno lo caga… se uno è sconosciuto e suona e spacca la gente lo caga…

**A:** Credete di essere capiti dai bboy oppure la scena non ha gli strumenti per comprendervi appieno…

**D:** Guarda, a volte non riesco a capirmi nemmeno da solo, che riescano a capirmi tutti mi sembra una cosa un po’ esagerata.. io mi rivolgo a tutti comunque..

**A:** I contenuti dei vostri testi risultano profondi in alcuni casi enigmatici, quanto conta il contenuto? E’ difficile abbinare contenuto alla tecnica?

**D:** Per noi sono la stessa cosa, non è che ci mettiamo e pensiamo “questo testo lo facciamo profondo o quel testo lo facciamo tecnico”… abbiamo sempre fatto così e reppato così, tutto molto naturale…

**G:** A calibrare certi virtuosismi di Dargen o liriche criptiche-intimiste ci pensa Fame,che ha un flow decisamente aggressivo e rime magari più terra terra ma potentissime,ed è inoltre il mio rapper italiano preferito.

**A:** Chi vi fa le basi?

**D:** Le basi ce le fanno i cocainomani... no dai... ultimamente Donjoe, quelle dell'ep sono di Kaneda dei 16k, una di joe e una di Steve Dub

**A:** Alcuni hanno detto che le basi forse non vi supportano appieno...

**G:** Questa è una grande verità... non tutte cmq... questo nasce dal fatto che la lavorazione del prodotto risale a un po' di tempo fa... saranno un paio d'anni... alcune robe scritte sono del 98.

**A:** E quanto può influire il passaggio di un singolo Hip Hop in radio? (si parlava del loro pezzo "Comodi, comodi" ndr)

**D:** Può influire quanto il passaggio di un'altro prodotto, tanto alla fine il cd non se lo compra nessuno...

**A:** Mi riferivo anche a qualche "integralista" che appena lo sente inizia a storcere il naso...

**D:** Posso dare un messaggio a loro? INTEGRALISTI:VAFFANCULO COGLIONI...

**G:** E' una cosa che succede solo in italia, all'estero non succede...

**A:** Secondo voi chi sono gruppi misconosciuti che possono far bene in Italia?

**G:** Dietro le quinte (from Cosenza è potente sentire Kiave sul cd di Turi ndr), un gruppo di Milano bravissimo che purtroppo stanno un po' nell'ombra... DoppiaW e Gere...

**A:** Chi apprezzate a livello generale...

**D:** Maory B, Sha one, Camelz, Inoky, Alieni...

**A:** Alcuni consideran Salvation Army come un mero esercizio tecnico, altri dicono che non vai neanche a tempo...

**D:** Eh, son vere tutte e due... guarda... probabile che certe persone non riescano a prenderla appieno per quella che è... se qualcuno prende una penna e si scrive il testo comunque vede che le parole non sono messe a caso...

**G:** Io penso che sia molto avanti...

**A:** Quanta importanza ha la tecnica ora e quanta ne potrà avere in futuro...

**D:** Non lo so, dipende per cosa intendi per tecnica... è molto importante...

**G:** Per me la prima cosa che sento è se uno è stiloso sul beat, però uno deve dire anche qualcosa...

**A:** Parecchi gruppi in Italia sembrano fatti per i bambini...

**G:** Sì infatti...ma che cazzo dicono?

**A:** In questo panorama il vostro cd in qualche modo si distingue... in alcuni argomenti pare un po 107 elementi di neffa...

**G:** Noi abbiam fatto sentire il cd anche a dei nostri amici che ascoltano altro genere musicale e gli è piaciuto... nel senso, quello che dice lui... per esempio in Tempo critico, o il mio skit Cospirazioni.

**D:** Per me dipende anche dalla gente che frequenti... se uno si chiude nei soliti discorsi... nessuno si può fossilizzare.

**G:** Io noto un sacco di gente strippata con stesupertecniche, incastroni senza dire assolutamente niente, questi el-p wannabee italiani ci fanno ridere e sono inopportuni, come questo viaggio dell'hh come religione. Ultimamente comprendo più il rap usa a livello di testo che quello italiano.

**A:** Che budget avete?

**D:** Mah se ci dai 800mila veniamo... sta faccenda delle spese è spinosa finchè in giro ci sono cialtroni che ti dicono avremmo molto piacere ecc ecc poi non ti danno un cazzo...

**A:** Ti va di chiarire la famosa sfida Posi-Dargen?

**D:** Cazzo, mi va di chiarire di brutto..cioè noi siamo tranquillissimi, siamo in pace ci vogliamo bene, il fatto è che un simpatico articolo di Dàmir ha scatenato una cosa che era già stata sepolta anni prima (96 o 97 ndr) ci eravamo affrontati per 2 cazzate, 2 versi di freestyle uno contro l'altro e la cosa era finita là quindi mi sembra inutile che venga tirata in ballo questa storia che non esiste. Sì sì comunque ho perso, sono uno scarso, non so far frista, se qualcuno vuole venire perdo anche con lui non è un problema...

**A:** E la frase sul retro del cd...

**D:** Beh, sì mi ha stupito quanta gente si è sorpresa leggendola. E non dovrebbe far nascere troppi dubbi, se non a quelle persone a cui è riferita, e alcune di queste persone vengono a chiedere se è nei loro confronti.

**G:** Se nasce a qualcuno o è perché ha la coda di paglia...

**D:** Le rime poi sono una cosa oggettiva poi alla fine un rapper è le rime che fa... Ascoltati le rime, ti piace il flow, non ti piace ma non mi rompere i coglioni, parliamo di rime... non mi venir a parlare di altre cose...

(la discussione poi continua per ancora mezz'ora)
**A:** Masterizzatori...

**D:** Credo che sia una cosa che non puoi fermare, io sono il primo che mi masterizzo i cd (non quelli italiani, perché fanno schifo;)) ndGuercio) secondo me bisognerebbe adeguarsi al mercato che c'é adesso... cioé vendere quei cazzo di benedetti cd via internet... comunque adesso c'é il nostro sito www.sacrescuole.it dove si trovano filmati, file audio... e poi per l'autunno faremo uscire un mix su vinile con lato a noi e lato b gente parigina spacchiusa.

**A:** E a chi vi rinfaccia la vostra amicizia con gli Articolo 31?

**D:** Guarda, Ax io non ho che da ringraziarlo visto che è la prima persona che m'ha fatto dei complimenti, è stato lui, poi Space One è un mega, Jad e'una brava persona...

**G:** Ciò non toglie che ovviamente ci sono delle canzoni che non ci piacciono... obiettivamente Ax è un bravo rapper...

**A:** Mah, magari son stati un po incoerente... mi riferisco tipo "Pifferaio magico" fino ad arrivare ai giorni nostri...

**G:** Ma perché per esempio nessuno dice un cazzo a Esa che ha fatto "come una bomba"... cioé, voglio vedere chi mi viene a dire che "Strade di città" è un disco di merda. Magari sì, si son svenduti in un certo senso..

**D:** Ma neanche svenduti, si son venduti bene...

**A:** Classici saluti...

**D:** Si allora saluto tutti quelli che mi conoscono, saluto quella ragazza bionda mtv live... armata 16, Donjoe, Chief, Zippo, Sean, Kaos, La Famiglia, Sha One, Polo, Dj Simi, Joe Onorato, Milano Centrale, Pm crew milano, Santo, Toto' Mezzolla, Salvo, Milano residenza, Fabbio, salutiamo tutti quelli di hotmc (bella Lippo).
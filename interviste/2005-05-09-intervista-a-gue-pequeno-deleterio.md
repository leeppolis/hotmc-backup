---
layout: interviste
category: Interviste
banner: "/assets/uploads/import/gue.jpg"
title: "Intervista a Gue Pequeno & Deleterio"
excerpt: "Dopo i pareri positivi ricevuti con il loro ep “Hashishinz Sound Vol.1” abbiamo incontrato, nella prima vera e propria giornata primaverile di Milano, Gue’Pequeno e Deleterio che ci hanno parlato del suddetto lavoro e dei numerosi progetti futuri che li vede coinvolti. I personaggi ormai li conoscete quindi bando alle ciance, eccovi subito il resoconto…"
quote: ""
description: "Dopo i pareri positivi ricevuti con il loro ep “Hashishinz Sound Vol.1” abbiamo incontrato, nella prima vera e propria giornata primaverile di Milano, Gue’Pequeno e Deleterio che ci hanno parlato del suddetto lavoro e dei numerosi progetti futuri che li vede coinvolti. I personaggi ormai li conoscete quindi bando alle ciance, eccovi subito il resoconto…"
keywords: ""
date: 2005-05-09T00:00:00.000+01:00
author: "Simone Lippolis"
cover: "/assets/uploads/import/gue.jpg"
pagination:
  enabled: true

---

Dopo i pareri positivi ricevuti con il loro ep “Hashishinz Sound Vol.1” abbiamo incontrato, nella prima vera e propria giornata primaverile di Milano, Gue’Pequeno e Deleterio che ci hanno parlato del suddetto lavoro e dei numerosi progetti futuri che li vede coinvolti. I personaggi ormai li conoscete quindi bando alle ciance, eccovi subito il resoconto di questa piacevole chiacchierata.

**Blumi & Icon**: Una domanda che probabilmente vi avranno già fatto in tanti: comè nata la collaborazione tra voi due?

**Gué**: Tanto per cominciare, noi due avevamo già un rapporto damicizia da prima. Circa un anno fa, poi, durante la promozione dei Club Dogo io, Marracash e Donjoe abbiamo cominciato a lavorare sempre più spesso nello studio di Deleterio: in questa circostanza abbiamo cominciato ad ascoltare musica insieme e a trovare una bella sintonia anche artisticamente. Essendo io abbastanza prolifico mi era venuta voglia di uscire con un progetto parallelo che mi rappresentasse e mi è subito piaciuto il suo particolare suono: non tutti lo sanno, ma Del ha lavorato per vari progetti in Francia, principalmente mc toaster che rappavano sulla jungle. Così è iniziata la lavorazione di qualcosa che allinizio doveva essere semplicemente un singolo e che poi, evolvendosi, è diventato un EP. Nelle fasi successive abbiamo anche avuto laiuto di Donjoe che ha supervisionato il sound.

**I. & B.**: Deleterio, rispetto agli altri produttori della scena italiana sei un nome un po meno conosciuto. Per la cronaca, raccontaci qualcosa del tuo background

**Deleterio**: Tutto è iniziato quando avevo quindici anni, quando ho messo mano per la prima volta a un computer e un campionatore Col passare del tempo la mia è diventata una vera e propria passione, tanto che alla fine mi sono diplomato alla scuola di tecnico del suono e due anni fa ho aperto uno studio di registrazione, che ora si sta avviando.

**G.**: Del, insieme a Donjoe, è ormai un altro producer fisso con cui lavoriamo. Come avrete notato, ci affidiamo sempre alle stesse persone e proprio per questo Del sta lavorando al nuovo disco di Marracash.

**I. & B.**: Tornando a parlare del tuo suono, possiamo dire che si distacca dal classico sound delle produzioni hip hop: immagino che tu sia stato influenzato da molti altri tipi di musica

**D.**: Sì, come dicevamo prima in Francia ho lavorato con mc che cantano sopra la drumnbass, che è un genere che mi piace molto. Già allora cercavo di dare una programmazione meno classica alla batteria e anche adesso cerco di trovare strade alternative rispetto alle sonorità più comuni: siamo nel Duemila, per me bisogna cercare di rinnovarsi e soprattutto di uscire dai confini mentali dellItalia e cominciare ad andare oltre. Non ha senso limitarsi a proporre il classico schemino anni 90, soprattutto quando si ha a che fare con un flow come quello del Gué, che per me è parecchio innovativo.

**G.**: Esatto. A tutti noi piace il suono della Golden Age, ma onestamente in Italia cè un suono troppo standard, e da anni. Senza fare i presuntuosi noi pensiamo alleuropea , ci rapportiamo ben poco alla scena italiana; certe cose che si sentono a casa nostra sono anche belle, per carità, ma si appiattiscono molto su un unico modello. Il nostro concetto di rap è in continua evoluzione, perfino il nostro primo album, anche se ci ha fatto raggiungere grandi traguardi, inizia ad avere 3 anni e non ci rappresenta più come un tempo: alcuni pezzi sembrano davvero troppo sul filone metà anni 90. A rischio di non piacere ai b-boy italiani, preferiamo fare qualcosa di diverso, come appunto questo EP, che secondo noi è qualcosa di fresh.

**I. & B.**: A questo proposito, Deleterio, quali sono le fonti principali a cui attingi per creare i tuoi beat?

**D.**: Funk, soul anni 70, musica italiana, quello da cui pescano un po tutti. Lunica differenza è che cerco di metterci anche un po di sonorità più nuove: lavorare troppo coi synth non mi piace, però mi sforzo di trovare un giusto connubio tra le due cose.

**G.**: È impossibile pretendere di riprodurre certi particolari giochi di synth americani se non hai dei costosissimi macchinari che ti permettono di finalizzare il suono in un certo modo: proprio per questo è giusto cercare di personalizzare il proprio stile, senza voler per forza imitare quello che senti altrove. Quelli che vogliono strafare senza averne i mezzi fanno un po sorridere, come i vari 9th wonder dei poveri… è sempre lintenzione meno il risultato raggiunto.

**I. & B.**: Una curiosità: pensate di fare un video di almeno uno dei pezzi?

**G.**: Per noi realizzare un video vuol dire realizzarlo bene: farlo tanto per fare non è il nostro stile, sarebbe come se facessimo un cd tanto per fare. È difficile pensarci quando non hai molti soldi a disposizione, anche se devo dire che cè gente che riesce a fare un ottimo lavoro anche con mezzi minimi, come Bod e la sua crew ad esempio. Ci piacerebbe fare un video low budget ma molto creativo, magari per Piombo a tempo, in questi giorni ne stiamo parlando coi produttori ( Produzioni Oblio) ma non cè nulla di certo per ora. Parlando invece più in generale, una buona filosofia sarebbe quella di realizzare un video street di un pezzo più pesante e un video un attimo più patinato di un pezzo più leggero, da destinare a radio e televisione. Non sempre però un contratto con unetichetta indipendente ti fornisce tutti i fondi necessari per questo genere di cose.

**I. & B.**: Gué, poco fa ti definivi lmc più prolifico tra tutti i Club Dogo: stando così le cose, perché hai pubblicato un semplice EP e non un intero album?

**G.**: Non voglio nulla togliere agli altri miei soci… ma diciamo che ho più tempo per scrivere. Avrei preferito anchio realizzare qualcosa di più consistente, infatti anticipo che il volume 2 sarà sicuramente un LP. Parlando di questo primo capitolo, invece, non cè stato un vero motivo per cui è uscito sottoforma di EP: quando abbiamo avuto i pezzi in mano ci siamo ritenuti soddisfatti e abbiamo deciso di fermarci lì. Calcola anche che di lì a poco io avrei dovuto cominciare a lavorare al nuovo disco dei Club Dogo, cosa che ora abbiamo iniziato finalmente a fare e che ci prenderà molto tempo. Per quanto riguarda lessere prolifico, a volte bisogna farlo per lavoro, come quegli mc americani o europei che passano il loro tempo a registrare freestyle o scrivere strofe a ritmi pazzeschi. Diciamo che per me essere prolifici è una caratteristica professionale: non riesco a concepire un artista che pubblica due dischi in dodici anni. Preferisco continuare a lavorare, finché riesco a restare su un buono standard qualitativo, e cerco di collezionare più fogli possibili per mantenermi.

**I. & B.**: A proposito, qual è stato il processo creativo dei pezzi? Chi propone e come si perfeziona?

**D.**: Effettivamente questo progetto è stato un po pazzo

**G.**: Beh, come tutti i nostri progetti!

**D.**: Infatti. Capitava che io avessi un beat che a Gué piaceva e su cui iniziava a scrivere; poi, una volta registrata la strofa, magari io intervenivo a modificare certi suoni, o magari rifacevo proprio tutto un altro beat che si adattava di più alla sua interpretazione. A quel punto anche lui decideva di cambiare di nuovo qualcosa, ad esempio il ritornello Siamo andati avanti così per un bel po, finché non siamo stati tutti soddisfatti del risultato finale.

**I. & B.**: Avete pubblicato tutti i pezzi su cui avete lavorato o ne avete scartato qualcuno?

**D.**: Li abbiamo tenuti praticamente tutti: siamo molto soddisfatti di quello che abbiamo fatto.

**G.**: Sicuramente abbiamo puntato più alla qualità che alla quantità e, senza falsa modestia, crediamo di aver realizzato un prodotto curato e fuori dagli schemi. Il risultato  
è stato questo anche perché abbiamo preferito concentrarci su poche cose: nella nostra testa è come se si trattasse di un singolo di Piombo a Tempo e/o Amore e odio, a cui si sono aggiunti dei bei b-side.

**I. & B.**: Gué, entrando nello specifico dei pezzi, tu utilizzi sempre metafore molto ricercate: lhip hopper medio italiano, in genere molto giovane, difficilmente riesce a coglierle. Vuoi proporti a un pubblico più adulto?

**G.**: Non è che io mi voglia proporre a questo o a quellaltro pubblico: per selezione naturale ci siamo trovati a diventare un gruppo che non si rivolge più semplicemente alla scena hip hop italiana, ma ha un raggio molto più ampio. Questo ci viene dal nostro suono e dal modo di fare e comunicare penso.. e dallaver suonato in situazioni in cui altri gruppi italiani non si sono mai trovati: negli ultimi due anni abbiamo fatto più di cento live nelle location più varie, dalle luccicanti alle marcissime, dai club agli squat, è una bomba quando magari ti fa i complimenti per la tua musica un punk, uno zarro, un fighetto o un ,rockkettaroè un circolo virtuoso. Insomma, è vero che magari per una certa fetta di pubblico è più facile recepire quello che ho da dire, più abituata agli schemi e agli slang dellhip-hop, nello stesso tempo non mi sembra di avere uno stile così sconvolgente da comprendere ..i commenti più ricchi mi arrivano comunque da persone che amano e ascoltano la musica in generale. Ogni tanto ti viene il dubbio che il ragazzino b-boy che compra il tuo disco non colga tutto quello che deve cogliere, ma purtroppo chi fa arte non può allegare un libretto di istruzioni alla propria opera né decidere a chi venderla. Se il mio rap è un miscuglio di riferimenti, dalla rima ignorante alla citazione della letteratura greca, la mia massima aspirazione é ovviamente quella di essere apprezzato da ogni categoria di persone.

**I. & B.**: Piombo a tempo, come già Cronache di resistenza, è un pezzo molto particolare per quanto riguarda sonorità e stile, ma anche dal punto di vista dei contenuti. È unesigenza, per te, rapportarti a temi sociali?

**G.**: Io ritengo fondamentale colpire i miei ascoltatori con le parole, poi ovviamente ciascuno può essere più o meno daccordo con il punto di vista (quando ce nè uno) espresso nei pezzi. Le tematiche sociali sono in qualche modo da sempre parte del mio background, considerando il fatto che mio padre è uno scrittore che si è occupato a lungo di storia e controinformazione; oltretutto credo che parlare della realtà che ti circonda sia una prerogativa dellhip hop, anche se in Italia magari è un aspetto poco considerato. Per quanto io mi senta molto vicino ad argomenti più impegnati, però, resta il fatto che vanno affrontati in maniera fresca, senza per questo accantonare le punchlines e lo stile. Piombo a tempo si è evoluto molto durante la sua lavorazione, e il risultato voleva essere un pezzo da club, ma sovversivo, un pezzo da pogo, ma meditativo: una specie di ossimoro in musica, se vogliamo chiamarlo così. È diverso da Cronache di resistenza anche perché quello, che è stato il primo pezzo che abbiamo fatto con i Club Dogo e che venne realizzato nel 2001, era ispirato più che altro dagli avvenimenti del G8 di Genova.

**I. & B.**: Che nessuno si muova, invece, è un esperimento praticamente inedito in Italia. Come è nato questo pezzo?

**G.**: Per quanto riguarda il testo, nasce dallamore per alcuni artisti americani degli anni 90, soprattutto Kool G Rap, che è il peso massimo della narrativa gangsta. Oltretutto il mio modo di scrivere è pesantemente influenzato anche da libri e film, e lo stesso è per Marracash, che ha partecipato al pezzo, quindi possiamo considerarlo anche come un omaggio a un certo filone cinematografico. Il beat lo considero eccezionale. Anche Note killer era più o meno su quella falsariga, anche se è più easy listening: nasceva infatti come una storia di gangster che abbiamo voluto sceneggiare e mettere in scena.

D: Confermo che ci è voluto molto lavoro per terminarlo. Abbiamo campionato un italiano, ma non diciamo chi, per creare unatmosfera da film, come una specie di colonna sonora: questo dovrebbe già aiutare a capire da dove viene il sample

**I. & B.**: Dalle nostre parti lo storytelling è un genere molto marginale, in effetti, mentre voi cercate sempre di inserirne una componente in tutti i vostri dischi. Perché ci tenete così tanto?

**G.**: Chi ama un certo tipo di rap, come appunto quello di Kool G Rap, AZ, Scarface, e chi ama il cinema noir e criminoso come noi può apprezzare lo storytelling; a noi prende sempre bene farlo.. Per quanto riguarda gli argomenti scelti, si tratta sempre di catturare lattenzione dellascoltatore: onestamente uno che mi racconta di lui che prende lautobus o che fa la coda alle Poste non mi prende granché. Preferisco piuttosto raccontare un film in rima, qualcosa che rimanga in testa alla gente.

Si tratta di gusto personale, a me piace accostare allultrarealismo strofe di fiction, o narrazioni esasperate, sta al buonsenso e allintelligenza dellascoltatore capire dove finisce la realtà. Rispetto e apprezzo moltissimo allo stesso modo chi fa un rap prettamente realistico e veritiero con sentimento e stile, lo spessore è alla base di tutto.

**D.**: Secondo me se in Italia è così poco considerato è anche perché sono in pochi a saperlo fare bene

**I. & B.**: Anche Amore e odio è molto particolare, sia perché gli mc italiani non sono molto lanciati sulle canzoni damore, sia perché nella produzione dei Club Dogo finora non ce nè mai stata una vera e propria. Come mai avete deciso di provarci?

**G.**: Questo è un pezzo nato in maniera molto spontanea: noi non ci siamo mai limitati nelle tematiche , e visto che anche lamore è un aspetto della vita, non vedo cosa ci sia di così particolare. In Italia un argomento del genere è sempre stato considerato la chiave per accedere ai passaggi in radio, ma per me non è così: nellhip hop alcuni tra i miei brani preferiti sono canzoni damore, come ad esempio Mahogany di Rakim. In questo caso, però, Amore/ odio non ha un significato particolarmente autobiografico, volevo semplicemente descrivere i due poli opposti in un rapporto con una donna. Potrei dire che lho fatto per il gusto di usare certe parole, certe metafore: è soprattutto il frutto della mia passione per la poesia, che ultimamente sto cercando di mettere a frutto in molte delle cose che faccio.

**I. & B.**: In effetti in questo periodo sei rimasto coinvolto in molti progetti che la riguardano, anche in ambito più accademico: mi riferisco alla tua collaborazione con la Levis per la slam poetry in radio, o al fatto che siete stati integrati in un racconto presentato a un concorso letterario, o anche alla recente tesina in Antropologia Musicale che aveva per oggetto un brano dei Club Dogo

**G.**: Ne sono felicissimo, perché è il segno che quello che riusciamo a trasmettere va al di là del semplice esercizio di stile. Lamore per la letteratura e la poesia farà sempre parte del mio modo di comporre: cerco sempre di mantenere alto lo spessore delle liriche, senza la pretesa di essere il Neruda dellhip hop italiano. Questi episodi che hai citato non significano certo che siamo diventati un gruppo da convivio di poesia, perché la nostra forza è anche lattitudine street e la potenza sul palco ma ci lascia comunque molto contenti. Certo, magari una cosa del genere fa più piacere a me, così come a Vincenzo ad esempio farebbe piacere la possibilità di suonare nelle carceri: tra di noi ciascuno ha le proprie attitudini e le proprie aspirazioni. La mia è soprattutto la scrittura, e spero e non escludo in futuro di poter scrivere qualcosa anche al di fuori dellambito hip hop.

**I. & B.**: In chiusura, progetti futuri?

**G.**: Continueremo i nostri live, che vanno avanti ormai da due anni in un tour perenne:  
io e Del saremo in giro tutto maggio per dei set di promozione per lEP. Ritroverete Deleterio sullalbum di Marracash, che uscirà a settembre e sintitolerà Popolare (ma ancora non chiedeteci se uscirà sotto etichetta o autoprodotto) e su altri album italiani come il debutto dei Mazzini Maghreb, di cui ultimamente avete sentito il massiccissimo Royal Mehdi in Trafficanti di Sogni. Per quanto riguarda i Club Dogo, siamo in studio per preparare del materiale nuovo: ancora non sappiamo bene come sarà strutturato, ma probabilmente faremo uscire un primo cd street, in forma strettamente indipendente, e un LP ufficiale tra la fine del 2005 e linizio del 2006\. Donjoe sta producendo per grossi artisti italiani, come ad esempio Kaos, e stranieri. Aggiungerei che il nostro EP si può ordinare su areadicontagio.com a 10 euro comprese le spese di spedizione, in modo da sfatare le critiche sul prezzo troppo alto. E vorrei sottolineare che se un nostro supporter scarica il disco, non fa altro che limitare la nostra possibilità di pubblicare e promuovere materiale futuro: ovviamente nessuno ha i soldi per comprare tutti i dischi che vorrebbe, me compreso, ma sta alla sensibilità di ciascuno capire quali artisti vengono davvero penalizzati dai download.

Per info su Gue’Pequeno, Deleterio e i Club Dogo:

\-Visita il Club Dogo online: [www.clubdogo.org](http://www.clubdogo.org)

\-Acquista Hashishinz Sound a 10 euro in tutta Italia comprese le spese di spedizione: [www.areadicontagio.com](http://www.areadicontagio.com)

\-Informazioni sul Poison Studio Milano <info@hardashell.org>

\-Date live aggiornate: [www.vibrarecords.com](http://www.vibrarecords.com/label/artists/artist.php?artist=club&subpage=live)
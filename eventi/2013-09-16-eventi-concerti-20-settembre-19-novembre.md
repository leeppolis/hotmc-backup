---
layout: eventi
category: Eventi
banner: "/assets/uploads/import.eventi/Charles+Bradley+cb.jpg"
title: "Eventi & concerti: 20 settembre – 19 novembre"
excerpt: "Bentornati al settimanale appuntamento con gli appuntamenti della settimana, giustappunto. Poche le novità ma molto ghiotte, soprattutto per gli amanti del soul. Si comincia ricordando a tutti i liguri (ma non solo) che questa è la settimana del concorso Genova per Voi, di cui Hotmc è partner, che vede 11 rapper italiani tra i più [&hellip"
quote: ""
description: "Bentornati al settimanale appuntamento con gli appuntamenti della settimana, giustappunto. Poche le novità ma molto ghiotte, soprattutto per gli amanti del soul. Si comincia ricordando a tutti i liguri (ma non solo) che questa è la settimana del concorso Genova per Voi, di cui Hotmc è partner, che vede 11 rapper italiani tra i più [&hellip"
keywords: ""
date: 2013-09-16T00:00:00.000+01:00
author: "Marta Blumi Tripodi"
cover: "/assets/uploads/import.eventi/Charles+Bradley+cb.jpg"
pagination:
  enabled: true

---

Bentornati al settimanale appuntamento con gli appuntamenti della settimana, giustappunto. Poche le novità ma molto ghiotte, soprattutto per gli amanti del soul.

Si comincia ricordando a tutti i liguri (ma non solo) che questa è la settimana del concorso **Genova per Voi**, di cui Hotmc è partner, che vede 11 rapper italiani tra i più promettenti contendersi un contratto con Universal Music. La finalissima per il rap si svolgerà questo venerdì 20 settembre al Teatro della Tosse, e sul palco ci saranno **AlbeOk**,**Blo/B**, **Claver Gold**, **Don Diegoh**, **Loop Loona**, **MC Nill**, **Millelemmi**, **Moder**, **Phedra** e **Piranha Clique,** oltre ai superospiti **Rancore e dj Myke** e **Zero Plastica;** l’evento è hosted by **Shai** e vede ai piatti**dj Kamo.** Un saluto e un augurio particolare va a **Musteeno** (e famiglia), che si era qualificato tra gli 11 ma diserterà la finale causa fresca paternità! Ricordiamo che la serata è gratuita e che se volete passare a fare un saluto ai concorrenti, o proporvi per la prossima edizione del contest, anche le prove di giovedì e venerdì pomeriggio sono a porte aperte.

Passiamo poi a Milano, dove sabato 21 settembre i **De La Soul** infiammeranno la serata finale di Elita Ouverture per la gioia di grandi e piccini: info e biglietti sono già disponibili [**qui**](https://www.mioticket.it/elita/Default.asp "https://www.mioticket.it/elita/Default.asp").

Sempre la stessa sera, a Bologna, si celebra la memoria di **J Dilla** al TPO, dove farà tappa il tour commemorativo **Welcome to Dillaville**, che vede alternarsi sul palco il fratello del producer **Illa J**, **Slum Village**, **Frank’n’Dank**, **Slimkid3 (ex Pharcyde)** e**Guilty Simpson**. Durante la serata, inoltre, verranno proiettati dei visual tratti dal documentario _Still shining_. Tutte le informazioni [**qui**](https://www.facebook.com/events/165401886979365/ "https://www.facebook.com/events/165401886979365/").

Il 24 settembre c’è il tradizionale **compleanno di Hip Hop Tv** al Forum di Assago, con la conseguente carrellata di volti noti della scena hip hop italiana: le prevendite sono già aperte, info su [**Facebook**](https://www.facebook.com/hiphoptvitaly "https://www.facebook.com/hiphoptvitaly").

Vi comunichiamo inoltre che la data milanese di **Fabolous** prevista per il 25 settembre **è stata annullata** e sarà rimandata a data da destinarsi: per info sul rimborso dei biglietti, vi rimandiamo al [**sito di Live Nation**](https://www.livenation.it/ "http://www.livenation.it/").

Il 28 settembre, invece, è il turno di **Kurtis Blow**, ospite di una mega jam in solido stile old school al Bocciodromo di Vicenza. Informazioni sulla [**pagina evento**](https://www.facebook.com/events/555206057874134/?ref=22 "https://www.facebook.com/events/555206057874134/?ref=22") di Facebook. Il 29 settembre, invece, sarà a Pisa; per ulteriori info vi rimandiamo alla [**pagina Facebook del locale**](https://www.facebook.com/ReverseSoundCafe?fref=ts "https://www.facebook.com/ReverseSoundCafe?fref=ts").

Il 5 ottobre, sempre a Pisa (e [**sempre nello stesso locale di cui sopra**](https://www.facebook.com/ReverseSoundCafe?fref=ts "https://www.facebook.com/ReverseSoundCafe?fref=ts")) arrivano **Eric Bobo dei Cypress Hill** e **dj Rhettmatic dei Beat Junkies**.

Il 9 ottobre, con colpevole ritardo, vi segnaliamo il concerto di **Macklemore & Ryan Lewis** a Milano: se qualcuno fosse interessato lo invitiamo ad affrettarsi, perché i biglietti sono andati già esauriti una prima volta a tempo di record, tanto che il concerto è stato spostato dall’Alcatraz al Forum di Assago per far posto ai nuovi arrivati. Tutte le info sui (pochi) posti ancora disponibili le trovate sul [**sito di Barley Arts**](http://www.barleyarts.com/Concerti/1/3/8410/macklemore-and-ryan-lewis-milano "http://www.barleyarts.com/Concerti/1/3/8410/macklemore-and-ryan-lewis-milano").

Il 10 ottobre è tuttora previsto il concerto di **Bruno Mars** a Milano, peccato che sia soldout: se non volete perdervelo vi suggeriamo di tentare la sorte su siti come [**My Way Tickets**](http://www.mywayticket.it/buy/10511/bruno-mars/mediolanum-forum-assago/bruno-mars "http://www.mywayticket.it/buy/10511/bruno-mars/mediolanum-forum-assago/bruno-mars"), dove però il prezzo dei biglietti si aggira attorno ai 120 euro anziché agli originari 65.

Il 15 ottobre a Milano è il turno di **I Am Legion**, side project di **Noisia** e **Foreign Beggars**, che mescola sonorità tipicamente hip hop ai suoni della dubstep e della drum’n’bass. Per tutte le info vi rimandiamo alla [**pagina Facebook dell’evento**](https://www.facebook.com/events/172899772886795/ "https://www.facebook.com/events/172899772886795/").

Il 16 ottobre, un evento davvero imperdibile per gli amanti del reggae di ogni età: **Shaggy** torna a Milano, accompagnato stavolta da due leggende come **Sly & Robbie**, che oltre ad avere contribuito a porre le fondamenta del genere (si stima che la loro produzione, per sé e per gli altri, conti circa 200.000 brani) hanno anche prodotto l’ultimo album di Shaggy, dando una svolta decisa e particolare al suo sound. Le [**prevendite**](http://www.ticketone.it/shaggy-biglietti.html?affiliate=ITT&doc=artistPages/tickets&fun=artist&action=tickets&kuid=462890 "http://www.ticketone.it/shaggy-biglietti.html?affiliate=ITT&doc=artistPages/tickets&fun=artist&action=tickets&kuid=462890") sono già aperte, anche in questo caso, ma vi invitiamo a rimanere sintonizzati anche su Hotmc, perché a breve regaleremo qualche biglietto per il concerto.

L’1 novembre, l’evento che tutti gli appassionati di soul attendevano con ansia: **Charles Bradley**, la punta di diamante della Daptone Records, il soulman che è arrivato al successo pubblicando il suo album di debutto a 63 anni dopo una vita d’inferno, arriva per la primissima volta in Italia, più precisamente al Bloom di Mezzago, per un concerto targato Record Kicks, ovvero l’etichetta italiana di funk che spopola all’estero. Per tutte le info, vi rimandiamo alla [**pagina Facebook dell’evento**](https://www.facebook.com/events/510858175668926/?fref=ts "https://www.facebook.com/events/510858175668926/?fref=ts"), con la raccomandazione di non perdervelo perché sarà davvero epocale.

Ricordiamo che il 9 novembre i **Dilated Peoples** tornano a Milano nella stessa location che avevano letteralmente ribaltato qualche anno fa, ovvero il Tunnel. I biglietti sono già in vendita sul [**sito di Livenation**](https://www.livenation.it/artist/dilated-peoples-tickets "http://www.livenation.it/artist/dilated-peoples-tickets").

Il 19 novembre, infine, un appuntamento imperdibile per chi ama il nuovo r’n’b inglese contaminato con l’elettronica: **Alunageorge**, sorprendente duo londinese, sbarca a Milano per la loro unica data italiana. Le prevendite sono [**già aperte**](http://www.barleyarts.com/Concerti/1/3/8585/alunageorge-milano "http://www.barleyarts.com/Concerti/1/3/8585/alunageorge-milano").
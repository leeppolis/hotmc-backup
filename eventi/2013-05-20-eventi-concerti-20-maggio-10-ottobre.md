---
layout: eventi
category: Eventi
banner: "/assets/uploads/import.eventi/odd-future.jpg"
title: "Eventi & Concerti: 20 maggio – 10 ottobre"
excerpt: "Il weekend è passato, ma non la voglia di uscire: ricominciamo a parlare di eventi e concerti, anche se questa settimana le novità non sono moltissime. Ripartiamo ricordandovi che oggi, lunedì 20 maggio, arrivano a Milano i Death Grips: non tutti apprezzeranno la loro rielaborazione dell’hip hop in chiave punk hardcore, ma coloro che invece [&hellip"
quote: ""
description: "Il weekend è passato, ma non la voglia di uscire: ricominciamo a parlare di eventi e concerti, anche se questa settimana le novità non sono moltissime. Ripartiamo ricordandovi che oggi, lunedì 20 maggio, arrivano a Milano i Death Grips: non tutti apprezzeranno la loro rielaborazione dell’hip hop in chiave punk hardcore, ma coloro che invece [&hellip"
keywords: ""
date: 2013-05-20T00:00:00.000+01:00
author: "Marta Blumi Tripodi"
cover: "/assets/uploads/import.eventi/odd-future.jpg"
pagination:
  enabled: true

---

Il weekend è passato, ma non la voglia di uscire: ricominciamo a parlare di eventi e concerti, anche se questa settimana le novità non sono moltissime.

Ripartiamo ricordandovi che oggi, lunedì 20 maggio, arrivano a Milano i **Death Grips**: non tutti apprezzeranno la loro rielaborazione dell’hip hop in chiave punk hardcore, ma coloro che invece non vedessero l’ora trovano tutti i dettagli e le prevendite [**qui**](http://www.ticketone.it/death-grips-biglietti-milano.html?affiliate=ITT&doc=artistPages/tickets&fun=artist&action=tickets&key=917815$2729185 "http://www.ticketone.it/death-grips-biglietti-milano.html?affiliate=ITT&doc=artistPages/tickets&fun=artist&action=tickets&key=917815$2729185").

Ne approfittiamo anche per dirvi che da oggi fino al 23 maggio il circuito The Space Cinema proietta _**Reincarnated,**_ **il documentario sulla conversione di Snoop Dogg,** oggi noto comeSnoop Lion**.** Per sapere qual è il cinema più vicino a casa vostra, c’è l’apposita [**pagina Facebook**](https://www.facebook.com/TheSpaceCinema?fref=ts "https://www.facebook.com/TheSpaceCinema?fref=ts").

Questa settimana anche i **Dope D.O.D**. sono impegnati nel loro mini-tour italiano: il 23 maggio al Bloom di Mezzago (MB), il 24 a Roncade (TV) e il 25 a Pinarella di Cervia. Per le prevendite, clic [**qui**](https://www.livenation.it/artist/dope-d-o-d--tickets "http://www.livenation.it/artist/dope-d-o-d--tickets").

Ricordiamo inoltre che giovedì 23 a Milano suoneranno gli **Slum Village** per la loro unica data italiana (al Biko, che è un circolo Arci, quindi è necessaria la tessera). Le informazioni sono su [**Facebook**](https://www.facebook.com/events/515361508510484/?fref=ts "https://www.facebook.com/events/515361508510484/?fref=ts").

Per gli amanti dell’R&B sperimentale, da non perdere il concerto di **How To Dress Well**: il 26 maggio a Lido Adriano (RA), il 27 a Roma e il 28 a Milano. Per i biglietti, [**questo**](https://www.livenation.it/event/394488/how-to-dress-well-tickets "http://www.livenation.it/event/394488/how-to-dress-well-tickets") è il link.

Come sempre cogliamo l’occasione per ricordarvi che il **Mi Ami** è pieno di eventi legati al rap italiano (quest’anno in particolare suoneranno **Mecna**, **Loop Loona ft. The Night Skinny**, **Coez**, **Mani Pulite**, **Dargen D’Amico, Noyz Narcos**). Tutte le info e le possibilità di pacchetti viaggio sono su [**Rockit**](http://www.rockit.it "http://www.rockit.it").

Il 19 giugno a Gambulaga, nel ferrarese, c’è lo **Zion Station Festival**, due giorni di reggae immersi nel verde: più info [**qui**](https://www.facebook.com/events/516017575108986/?ref=14 "https://www.facebook.com/events/516017575108986/?ref=14").

Un’altro gradito ritorno è quello di **Cody ChesnuTT**, che farà un giretto in Italia per due ulteriori date: quella dell’11 luglio a Genova e quella del 29 luglio a Chianciano Terme (SI). Per info e prevendite, vi invitiamo a visitare il sito di [**Livenation**](https://www.livenation.it/ "http://www.livenation.it/").

Sempre il 19 giugno **Alicia Keys** (più **Miguel**, che si occuperà di aprire il concerto) suonerà al Palaolimpico di Torino. I biglietti si acquistano [**qui**](http://www.ticketone.it/tickets.html?affiliate=IGA&doc=erdetaila&fun=erdetail&erid=883956&includeOnlybookable=true&gclid=CNr73bXi3bQCFUdZ3godKDAAag "http://www.ticketone.it/tickets.html?affiliate=IGA&doc=erdetaila&fun=erdetail&erid=883956&includeOnlybookable=true&gclid=CNr73bXi3bQCFUdZ3godKDAAag").

Vi segnaliamo anche che per tutto luglio, alle porte di Torino, si svolge il **Gru Village Festival**, che alterna ospiti come **Esperanza Spalding** (9 luglio) **Tower of Power** (11 luglio),**George Benson** (26 luglio) e tanti altri. Più info (e prevendite) [**qui**](http://www.gruvillage.com/newsite/?page%5Fid=2055 "http://www.gruvillage.com/newsite/?page_id=2055").

L’8 e 9 luglio, invece, arriva **John Legend** in Italia, rispettivamente a Perugia (all’[**Umbria Jazz**](http://www.umbriajazz.com/pagine/umbria-jazz-13 "http://www.umbriajazz.com/pagine/umbria-jazz-13"), di cui vi invitiamo a considerare tutto il cast) e a [**Milano**](https://www.facebook.com/events/549875851703386/ "https://www.facebook.com/events/549875851703386/").

A proposito di Umbria Jazz, siamo finalmente lieti di annunciarvi che il concerto del **Robert Glasper Experiment** nell’ambito del festival è stato finalmente (e [**ufficialmente**](http://www.umbriajazz.com/artisti/robert-glasper-experiment "http://www.umbriajazz.com/artisti/robert-glasper-experiment")) confermato per il 12 luglio a Perugia. Da non perdere!

Facciamo un passo indietro e torniamo all’11 luglio, perché è stata appena annunciata la data milanese del tour degli **Odd Future**. Sembra confermata anche la presenza di Tyler, mentre non si sa ancora molto rispetto agli altri membri presenti. Le prevendite sono già aperte, tutte le info [**qui**](http://www.barleyarts.com/Concerti/1/3/8411/odd-future-milano "http://www.barleyarts.com/Concerti/1/3/8411/odd-future-milano").

Il 13 luglio, come sapete, è il turno del **Wu-Tang Clan** al gran completo che farà tappa a Milano per il tour del suo ventennale. I biglietti si acquistano in prevendita [**qui**](http://www.ticketone.it/tickets.html?affiliate=IGA&doc=erdetaila&fun=erdetail&erid=947510&includeOnlybookable=true&gclid=CJWovrnturYCFUWS3godZx8AAA "http://www.ticketone.it/tickets.html?affiliate=IGA&doc=erdetaila&fun=erdetail&erid=947510&includeOnlybookable=true&gclid=CJWovrnturYCFUWS3godZx8AAA").

Finalmente arriva qualche info in più anche sul tour italiano di **Toots & the Maytals**: suoneranno il 16 luglio alla rocca malatestiana di Cesena, 17 luglio a [**Villa Ada a Roma**](http://www.ticketone.it/biglietti-toots-e-the-maytals-roma.html?affiliate=ITT&doc=artistPages%2Ftickets&fun=artist&action=tickets&key=962696%242913786&jumpIn=yTix&kuid=470212&from=erdetaila "http://www.ticketone.it/biglietti-toots-e-the-maytals-roma.html?affiliate=ITT&doc=artistPages%2Ftickets&fun=artist&action=tickets&key=962696%242913786&jumpIn=yTix&kuid=470212&from=erdetaila"), 18 luglio al **[Carroponte di Milano](http://www.ticketone.it/biglietti-carroponte-2013.html?affiliate=ITT&doc=artistPages%2Ftickets&fun=artist&action=tickets&erid=956717&xtcr=1&xtmc=Toots+and+The+Maytals "http://www.ticketone.it/biglietti-carroponte-2013.html?affiliate=ITT&doc=artistPages%2Ftickets&fun=artist&action=tickets&erid=956717&xtcr=1&xtmc=Toots+and+The+Maytals").** A parte per la data di Cesena, per le altre due le prevendite sono già disponibili.

E se avete voglia di altri festival reggae, c’è il **Venice Sunsplash**, si svolge dal 19 al 23 luglio a Venezia, alternando sul palco artisti come **Alborosie**, **Lion D**, **Busy Signal** e **Skarra Mucci** (più info sul[ **sito ufficiale**](http://www.venicesunsplash.org/ "http://www.venicesunsplash.org/")) e a pochi chilometri dall’Italia, in Slovenia, l’**Overjam International Reggae Festival**, con un palco principale, un’area dancehall e un’area dub. Anche in questo caso, numerosissimi gli ospiti internazionali: trovate tutti i dettagli, anche in questo caso, sul [**sito**](http://www.overjamfestival.com/it/ "http://www.overjamfestival.com/it/").

Infine, come già abbondantemente ricordato, chi non disdegna il pop sarà felice di sapere che **Bruno Mars** suonerà a Milano il 10 ottobre prossimo. I biglietti sono [**già disponibili**](http://www.ticketone.it/bruno-mars-biglietti.html?affiliate=ITT&doc=artistPages/tickets&fun=artist&action=tickets&kuid=458558 "http://www.ticketone.it/bruno-mars-biglietti.html?affiliate=ITT&doc=artistPages/tickets&fun=artist&action=tickets&kuid=458558").

Come al solito vi salutiamo ricordandovi che potete segnalarci gli eventi che ci siamo persi per strada [**tramite Facebook**](https://www.facebook.com/pages/Hotmccom/263605365068 "https://www.facebook.com/pages/Hotmccom/263605365068").

**UPDATE #1:** Come al solito, non appena pubblichiamo la rubrica arriva l’annuncio di un nuovo evento che non abbiamo inserito. E’ il caso di Edo G e Reks il 14 giugno al Leoncavallo di Milano, in occasione delle finali italiane del campionato DMC. Più info nella prossima puntata della rubrica.
---
layout: eventi
category: Eventi
banner: "/assets/uploads/import.eventi/AZEALIA-BANKS-SPIN-MAGAZINE.jpg"
title: "Eventi & Concerti: 22 aprile – 10 ottobre"
excerpt: "Bentornati alla consueta rubrica dedicata agli eventi e concerti in giro per la penisola. Poche novità questa settimana (a fronte di una settimana, quella passata, ricchissima di new entry), ma significative. Partiamo da Milano, dove è in corso la mostra dedicata a Martha Cooper, la leggendaria fotografa che per prima immortalò i graffiti di New [&hellip"
quote: ""
description: "Bentornati alla consueta rubrica dedicata agli eventi e concerti in giro per la penisola. Poche novità questa settimana (a fronte di una settimana, quella passata, ricchissima di new entry), ma significative. Partiamo da Milano, dove è in corso la mostra dedicata a Martha Cooper, la leggendaria fotografa che per prima immortalò i graffiti di New [&hellip"
keywords: ""
date: 2013-04-22T00:00:00.000+01:00
author: "Marta Blumi Tripodi"
cover: "/assets/uploads/import.eventi/AZEALIA-BANKS-SPIN-MAGAZINE.jpg"
pagination:
  enabled: true

---

Bentornati alla consueta rubrica dedicata agli eventi e concerti in giro per la penisola. Poche novità questa settimana (a fronte di una settimana, quella passata, ricchissima di new entry), ma significative.

Partiamo da Milano, dove è in corso la mostra dedicata a **Martha Cooper**, la leggendaria fotografa che per prima immortalò i graffiti di New York, elevandoli al rango di arte e creando il monumentale libro Subway art. Inaugurata qualche giorno fa, l’esibizione dal titolo Making an apparence sarà aperta fino a settembre 2013: si trova allo Spazio via Dante 14, tutte le info [**qui**](http://www.arte.it/calendario-arte/milano/mostra-martha-cooper-making-an-appearance-3607 "http://www.arte.it/calendario-arte/milano/mostra-martha-cooper-making-an-appearance-3607").

Vi ricordiamo inoltre che l’unica data italiana dei **Public Enemy** è prevista a Lecce per il 25 aprile, in concomitanza con una giornata interamente dedicata alle culture urban e battezzata Hip Hop Conference. Trovate tutti i dettagli [**su Facebook**](https://www.facebook.com/events/241346659343581/ "https://www.facebook.com/events/241346659343581/").

E passiamo all’altra novità della settimana: **Hudson Mohawke**, il leggendario producer che ha spostato i confini dell’hip hop strumentale di parecchio più in là, suonerà a Milano il 3 maggio alla serata Le Cannibale. I suoi dj set hanno fama leggendaria, perciò vi suggeriamo di non mancare: più informazioni [**su Facebook**](https://www.facebook.com/events/477980378938728/?fref=ts "https://www.facebook.com/events/477980378938728/?fref=ts").

Dopodiché ci soffermiamo rapidamente a raccontarvi ciò che non c’era stato il tempo di dirvi settimana scorsa: aperte le [**prevendite**](http://www.ticketone.it/biglietti.html?affiliate=ITT&fun=search&action=search&doc=search%2Fsearch&detailadoc=erdetaila&detailbdoc=evdetailb&kudoc=artist&sort%5Fby=score&sort%5Fdirection=desc&fuzzy=yes&suchbegriff=azealia+banks "http://www.ticketone.it/biglietti.html?affiliate=ITT&fun=search&action=search&doc=search%2Fsearch&detailadoc=erdetaila&detailbdoc=evdetailb&kudoc=artist&sort_by=score&sort_direction=desc&fuzzy=yes&suchbegriff=azealia+banks") di **Azealia Banks**, che suonerà anche lei a Milano il 13 maggio. C’è un po’ di mistero attorno al suo concerto, organizzato in collaborazione con Vice, anche perché a) riuscirà la nostra eroina, ancora misconosciuta in Italia, a riempire l’Alcatraz, il locale più capiente della città?, b) non avendo mai prodotto un album, ma solo una lunga serie di singoli, cosa conterrà la scaletta? In ogni caso, noi vi suggeriamo di non perderla.

Vi segnaliamo anche che a luglio, più precisamente dal 19 al 23, sbarca a Venezia il **Venice Sunsplash**, per i nostalgici dello storico Rototom ormai emigrato in terra iberica. Gli ospiti verranno annunciati man mano, ma il primo headliner confermato è **Alborosie**, cosa che vale da sola la partecipazione all’evento. I dettagli li trovate sul [**sito ufficiale.**](http://www.venicesunsplash.org/ "http://www.venicesunsplash.org/")

Per tutti gli altri eventi, vi rimandiamo alla [**scorsa puntata della rubrica**](https://hotmc.com/eventi-concerti-18-aprile-10-ottobre/ "http://hotmc.com/eventi-concerti-18-aprile-10-ottobre/"). Un elenco per rinfrescarvi la memoria:

– Watsky a Milano

– Beyoncé a Milano

– Death Grips a Milano

– Dope D.O.D. a Roncade, Pinarella di Cervia e Mezzago

– How to Dress Well a Milano, Lido Adriano e Roma

– Zion Station Festival a Gambulaga (FE)

– Alicia Keys (+ Miguel) a Torino

– Esperanza Spalding, Tower of Power e George Benson a Torino

– John Legend a Perugia e Milano

– Robert Glasper a Perugia (data tuttora non confermata)

– Wu-Tang Clan a Milano

– Toots & the Maytals a Cosenza, Roma e Milano

– Bruno Mars a Milano

Ricordandovi che come al solito potete segnalarci gli eventi che ci siamo persi per strada [**tramite Facebook**](https://www.facebook.com/pages/Hotmccom/263605365068 "https://www.facebook.com/pages/Hotmccom/263605365068"), vi auguriamo un buon proseguimento di settimana!
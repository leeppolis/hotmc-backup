---
layout: eventi
category: Eventi
banner: "/assets/uploads/import.eventi/Mos_Def.jpg"
title: "Eventi & Concerti: 29 settembre – 24 febbraio"
excerpt: "Bentornati alla consueta carrellata di appuntamenti imperdibili sparsi per la penisola e non solo. Si riparte da fine settembre, perché l’autunno è più caldo che mai. Innanzitutto vi ricordiamo che dal 29 settembre a dicembre inoltrato c’è il festival diffuso Jazz Re:Found, che riempirà l’area tra Torino e Biella di artisti interessanti e spesso introvabili altrove. [&hellip"
quote: ""
description: "Bentornati alla consueta carrellata di appuntamenti imperdibili sparsi per la penisola e non solo. Si riparte da fine settembre, perché l’autunno è più caldo che mai. Innanzitutto vi ricordiamo che dal 29 settembre a dicembre inoltrato c’è il festival diffuso Jazz Re:Found, che riempirà l’area tra Torino e Biella di artisti interessanti e spesso introvabili altrove. [&hellip"
keywords: ""
date: 2018-09-28T00:00:00.000+01:00
author: "Marta Blumi Tripodi"
cover: "/assets/uploads/import.eventi/Mos_Def.jpg"
pagination:
  enabled: true

---

Bentornati alla consueta carrellata di appuntamenti imperdibili sparsi per la penisola e non solo. Si riparte da fine settembre, perché l’autunno è più caldo che mai.

Innanzitutto vi ricordiamo che dal 29 settembre a dicembre inoltrato c’è il festival diffuso **Jazz Re:Found**, che riempirà l’area tra Torino e Biella di artisti interessanti e spesso introvabili altrove. In attesa del calendario completo, le prime informazioni le trovate [**qui**](https://jazzrefound.it/).

Si è aggiunta una nuova data per **La Coka Nostra**: il 6 ottobre sarà infatti alla Florence Tattoo Convention di Firenze (info [**qui**](https://www.facebook.com/events/260658451439242/)), mentre il 7 si prepara ad invadere Bologna per un attesissimo concerto (dettagli [**qui).**](https://www.facebook.com/events/499698403835573/)

Come ormai tutti sanno, il 9 ottobre sarà il turno di **Pusha-T** e del suo primo concerto solista in Italia, a Milano (era già passato dalle nostre parti più di quindici anni fa insieme ai Clipse, in supporto al tour di Jay-Z). Le prevendite sono già disponibili, tutte le info [**qui**](https://www.facebook.com/events/1714588431991262/).

L’11 ottobre, sempre a Milano, i fan del Soundcloud rap saranno felici di sapere che è in arrivo dalle nostre parti anche **Pouya**, uno degli esponenti più quotati del sottogenere. Dettagli [**qui**](https://www.barleyarts.com/evento/pouya-milano/).

Il 31 ottobre torna in Italia anche **Illa J**, stavolta per la precisione a Bologna: info [**qui**](https://www.facebook.com/events/288927121704668/).

Dall’1 al 4 novembre torna come ogni anno il favoloso **Club 2 Club** di Torino, che oltre ad offrire la consueta carrellata di eccellenze della musica elettronica, fa spesso anche qualche incursione nella musica urban: tra i primi nomi annunciati c’è uno dei cantanti/songwriter/produttori/polistrumentisti più interessanti della musica black contemporanea, ovvero **Blood Orange aka Dev Hynes**. Molti altri nomi saranno presto annunciati, perciò tenete d’occhio il [**sito del festival**](https://clubtoclub.it/it/).

Il 12 novembre è stata annunciata l’unica data italiana di **Fantastic Negrito**, uno dei nomi più interessanti del soul e blues contemporaneo. Suonerà a Milano e le prevendite sono [**già aperte**](https://www.barleyarts.com/evento/fantastic-negrito-milano/).

Ancora belle notizie per i bolognesi: il fenomeno del funk e soul **Amp Fiddler** suonerà nell’ambito del Bologna Jazz Festival, dettagli [**qui**](https://www.facebook.com/events/328057334427281/).

Il 16 novembre, dopo aver dovuto annullare la precedente data per il terribile lutto che lo aveva colpito, **Evidence** tornerà a Padova, dove è molto atteso dal pubblico italiano: tutte le info [**qui**](https://www.facebook.com/events/211067066211757/). E segnaliamo con piacere agli amici del nord Italia e della Svizzera italiana che si è aggiunta anche una data a Lugano, trovate i dettagli [**qui**](https://www.facebook.com/events/634019113647171/). (_Continua dopo la foto_)

Il 24 novembre, la grande novità di questa edizione della rubrica: **Mos Def aka Yasiin Bey** è atteso a Bologna per la sua unica data italiana! Una chicca per veri intenditori, tutti i dettagli [**qui**](https://www.facebook.com/events/535911883519722/).

Per chiudere, c’è già una prima, ghiotta anticipazione anche sul calendario del 2019: il 24 febbraio, infatti, arriverà a Milano **Mike Skinner** con il suo progetto **The Streets**, una colonna portante della musica urban britannica. Le prevendite sono [**già disponibili**](http://www.vivoconcerti.com/artisti/The-Streets/The-Streets-2019)!

E con questo è tutto, per ora: come sempre, se abbiamo dimenticato qualcosa, ci trovate [**su Facebook**](https://www.facebook.com/hotmcmag). Alla prossima!
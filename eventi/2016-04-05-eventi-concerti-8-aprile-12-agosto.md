---
layout: eventi
category: Eventi
banner: "/assets/uploads/import.eventi/breal-1024x1024.jpg"
title: "Eventi & Concerti: 8 aprile – 12 agosto"
excerpt: "La bella stagione è come sempre carica di eventi e concerti, uno più interessante dell’altro. Ricominciate a liberare le vostre agende per fare posto a questa carrellata di appuntamenti imperdibili! L’8 aprile, una cosa mai successa prima: i numeri uno assoluti del rap francese, gli IAM, autori di capolavori come il monumentale L’école du micro [&hellip"
quote: ""
description: "La bella stagione è come sempre carica di eventi e concerti, uno più interessante dell’altro. Ricominciate a liberare le vostre agende per fare posto a questa carrellata di appuntamenti imperdibili! L’8 aprile, una cosa mai successa prima: i numeri uno assoluti del rap francese, gli IAM, autori di capolavori come il monumentale L’école du micro [&hellip"
keywords: ""
date: 2016-04-05T00:00:00.000+01:00
author: "Marta Blumi Tripodi"
cover: "/assets/uploads/import.eventi/breal-1024x1024.jpg"
pagination:
  enabled: true

---

La bella stagione è come sempre carica di eventi e concerti, uno più interessante dell’altro. Ricominciate a liberare le vostre agende per fare posto a questa carrellata di appuntamenti imperdibili!

L’8 aprile, una cosa mai successa prima: i numeri uno assoluti del rap francese, gli **IAM**, autori di capolavori come il monumentale _L’école du micro d’argent_, per la prima volta in Italia e più precisamente a Milano! Le prevendite sono **[ancora aperte](https://www.livenation.it/show/809288/iam/milano/2016-04-08/it)**.

Annunciate finalmente anche le date del famigerato **Elita Design Week Festival** di Milano: riguardo al party che vedrà protagonista domenica 17 aprile **dj Jazzy Jeff** (oltre a **Onra** e **Anthony Naples**), siamo ora in grado di dirvi che si tratta di un evento gratuito a cui si accede tramite registrazione (a **[questo link](http://www.elita.it/news-archive/2016/4/4/dwf11-e-rbma-presentano-dj-jazzy-jeff)**). Occhio che i posti esauriscono in fretta! Per tutti gli altri eventi del festival date un occhio **[qui](http://www.elita.it/news-archive/2016/3/14/design-week-festival-11-insiders).**

Dal 13 aprile in poi è stata annunciata anche la presenza in Italia di **Nitty Scott**, una delle mc più talentuose e chiacchierate in America: più info non appena disponibili.

E sempre il 13 aprile torna in Italia, più precisamente a Milano, il vero erede e pupillo di Stevie Wonder, **Raul Midon**: tutte le informazioni le trovate **[qui](http://www.bluenotemilano.com/en/evento/concerto-raul-midon-13-aprile-2016-milano/)**.

Il 16 aprile, grande ritorno in Italia per una delle vere grandi dive della musica black: dopo oltre un decennio, **Mariah Carey** suonerà di nuovo a Milano. Le prevendite (piuttosto care, ma per una voce da cinque ottave la spesa è più che ragionevole) sono già aperte **[qui](http://www.ticketone.it/mariah-carey-biglietti.html?affiliate=ITT&doc=artistPages%2Ftickets&fun=artist&action=tickets&erid=1557836&kuid=461423)**.

Vi ricordiamo anche che il 16 aprile è il **Record Store Day** (e ve ne abbiamo già parlato **[qui](https://hotmc.com/record-store-day-tutti-i-dischi-in-edizione-speciale-da-non-perdere/)**).

Il 23 aprile, una serata da far sciogliere in lacrime di gioia gli amanti del soul: **José James**, uno dei nomi più caldi e interessanti del panorama americano, arriva a Bologna e Milano per un’esclusiva preview del suo nuovo album. Esserci è imperativo, più dettagli [**qui** ](https://www.facebook.com/events/513771535469558/)e **[qui](https://www.facebook.com/events/1580173538973076/)**.

Il 26 aprile, un imperdibile appuntamento per tutti gli amanti del soul: il **Robert Glasper Experiment** sbarca a Torino. Tutte le info e le prevendite **[qui](http://www.teatrobellini.it/spettacoli/133/robert-glasper)**.

Il primo maggio di Catania si tinge di verde e oro, come la bandiera giamaicana, grazie all’**One Day Music Festival**: cinque palchi, 100 artisti e 24 ore di musica. I primi nomi annunciati sono gli artisti del Rototom Friends & Europe, ovvero **Junior Kelly, Wailing Souls, Daniel Bambaataa Marley** (nipote di Bob, ovviamente), **Sud Sound System** e**Raphael**. I biglietti sono già disponibili **[qui](http://www.onedaymusic.it/buy-ticket/)**.

Due nuove date italiane anche per **B-Real dei Cypress Hill**: la prima **[a Roma il 12 maggio,](https://www.facebook.com/events/1531387367157832/)** la seconda a Milano (in coppia con il re dei dj reggae David Rodigan) il **[2 giugno a Milano](http://www.circolomagnolia.it/evento/3226/B-REAL-of-CYPRESS-HILL-DEMRICK-RODIGAN-and-more)**.

Per chi invece preferisce il soul che fa piangere, vi ricordiamo che **Adele** suonerà in Italia per due date all’Arena di Verona, il 28 e il 29 maggio: come prevedibile, però, i biglietti sono ovviamente già esauriti (più info **[qui](http://www.dalessandroegalli.com/events/372/adele)**, in ogni caso).

Attenzione attenzione: pare che il 20 giugno gli **EPMD** torneranno in Italia, più info non appena disponibili.

Il 23 giugno gli amanti della dancehall saranno felici di sapere che **Sean Paul** torna dalle nostre parti, più precisamente a Milano: i dettagli **[qui](https://www.facebook.com/events/1568012920176917/)**.

Il 12 e 13 luglio, invece, sarà la volta dei concerti italiani di **Tyler, The Creator**, prima a Milano e poi a Roma: in entrambi i casi, le prevendite sono **[già disponibili](http://www.vivoconcerti.com/artisti/tyler-the-creator)**.

Altra notizia bomba: il 13 luglio 2016 anche **Rihanna** torna in Italia, e stavolta fa le cose in grande: la location del concerto è lo stadio di San Siro a Milano. Tra l’altro, sul palco non sarà sola: la accompagneranno, tra gli altri opening act, **Big Sean** (**The Weeknd**, invece, ha dato forfait). Si è aggiunta anche una data torinese, l’11 luglio: per i biglietti di entrambe potete controllare **[qui](https://www.livenation.it/show/788444/rihanna-anti-world-tour/milano/2016-07-13/it)**.

Ed eccoci infine arrivati a **Beyoncé** aka queen Bee, che ci farà omaggio della sua presenza allo stadio di San Siro il 18 luglio: prevendite disponibili su Ticket One. Vi suggeriamo di affrettarvi ad acquistare i biglietti perché l’ultima volta che è stata a Milano sono andati esauriti in otto minuti d’orologio: in ogni caso, più info **[su Facebook](https://www.facebook.com/events/1668905290064018/)**.

Last but not least, un evento non strettamente hip hop ma che sicuramente potrebbe appassionare molte hip hop heads: i **Chemical Brothers** suoneranno a Milano il 22 luglio, e le prevendite sono **[già aperte](http://www.ticketone.it/the-chemical-brothers-biglietti.html?affiliate=ITT&doc=artistPages/tickets&fun=artist&action=tickets&kuid=458808)**. Aggiunta anche una seconda data il **[12 agosto a Pescara](http://www.circolomagnolia.it/evento/3226/B-REAL-of-CYPRESS-HILL-DEMRICK-RODIGAN-and-more)**!

E questo è tutto per ora, se ci siamo persi qualcosa segnalatecelo **[su Facebook](https://www.facebook.com/hotmcmag/)**!
---
layout: eventi
category: Eventi
banner: "/assets/uploads/import.eventi/Under-fest-IV-WEB-640x854.jpg"
title: "Eventi & Concerti: 21 marzo – 30 luglio"
excerpt: "Bentornati alla prima edizione primaverile della nostra rubrica eventi! Anche questa settimana tante gustose novità. Cominciamo col ricordarvi che stasera, 21 marzo, arriva in Italia Sampha, grandissima promessa del contemporary R’n’B inglese (ha già lavorato con Kanye West e Solange Knowles, tanto per intenderci). Il consiglio è quello di esserci, e qui trovate tutte le info. [&hellip"
quote: ""
description: "Bentornati alla prima edizione primaverile della nostra rubrica eventi! Anche questa settimana tante gustose novità. Cominciamo col ricordarvi che stasera, 21 marzo, arriva in Italia Sampha, grandissima promessa del contemporary R’n’B inglese (ha già lavorato con Kanye West e Solange Knowles, tanto per intenderci). Il consiglio è quello di esserci, e qui trovate tutte le info. [&hellip"
keywords: ""
date: 2017-03-21T00:00:00.000+01:00
author: "Marta Blumi Tripodi"
cover: "/assets/uploads/import.eventi/Under-fest-IV-WEB-640x854.jpg"
pagination:
  enabled: true

---

Bentornati alla prima edizione primaverile della nostra rubrica eventi! Anche questa settimana tante gustose novità.

Cominciamo col ricordarvi che stasera, 21 marzo, arriva in Italia **Sampha**, grandissima promessa del contemporary R’n’B inglese (ha già lavorato con Kanye West e Solange Knowles, tanto per intenderci). Il consiglio è quello di esserci, e [**qui**](https://www.facebook.com/events/1267198993332418/) trovate tutte le info.

Il 30 marzo, ottime notizie per i milanesi: è il turno di **Oddisee** a Milano. Il link dell’evento su Facebook è [**questo**](https://www.facebook.com/events/183533378790064/?notif%5Ft=plan%5Fuser%5Finvited&notif%5Fid=1485279764324676).

Il 31 marzo è il turno dei bolognesi di gioire: arriva in città **Masta Ace** (accompagnato da Inoki, dj Trix, Lugi e Moddi) per una serata da non perdere assolutamente. Le prime info le trovate [**qui**](https://www.facebook.com/arena051/photos/a.175410835886.134289.44732410886/10154287083840887/?type=3&theater).

L’1 aprile recupera la data milanese **Tinie Tempah**, ma ci sono ancora biglietti disponibili: info e prevendite [**qui**](http://www.barleyarts.com/evento/tinie-tempah-milano/). A fine concerto si sposterà a Lugano, per un ulteriore mini live e dj set: in questo caso info [**qui**](https://www.facebook.com/events/404093993282129/).

Dal 4 al 9 aprile ritorna finalmente il tradizionale **Design Week Festival** organizzato a Milano da Elita: molti i punti di forza per gli amanti della black music, da **Moses Boyd** per il jazz a **Rich Medina** per la slam poetry e il djing, ma soprattutto vince l’incredibile presenza di **Ali Shaheed Muhammad** direttamente dagli **A Tribe Called Quest**! Ci sono ancora diversi nomi della line-up che devono essere annunciati, nel frattempo tutte le info per ora disponibili le trovate [**qui**](http://www.elita.it/calendario/design-week-festival-12-walk-through-4-9-aprile-2017-milano/).

Il 5 aprile è il turno di un altro grande nome del soul, **Emeli Sandé**, che sbarca al Fabrique di Milano: tutte le info [**qui**](https://www.livenation.it/artist/emeli-sand%C3%A9-tickets).

Dal 13 al 15 aprile a Ravenna torna l’ormai tradizionale appuntamento con l’**Under Festival**, il festival dell’underground italiano che ha per direttore artistico Moder. Quest’anno sarà un festival diffuso che andrà in scena in varie location della città che vedranno alternarsi sul palco (anzi, sui palchi) parecchi nomi noti, tra cui **Promoe dei Looptroop Rockers, Willie Peyote, Don Diegoh & IceOne, Murubutu, Claver Gold, dj Lugi** e molti altri ancora. Non mancherà anche una **proiezione del documentario Diggin’ in New York di Danno** e una tavola rotonda in cui si parlerà di hip hop e media con le più importanti realtà del settore: ci saremo anche noi di Hotmc a raccontare la nostra. Info e programma completo [**qui**](http://www.vivaticket.it/ita/event/under-festival-willie-peyote-murubutu-dj-fastcut/95564).

E sempre ad aprile, più precisamente il 17, torna a Milano anche **Sean Paul**, dopo una sfortunata serie di date annullate durante l’estate e l’autunno del 2016: prevendite già aperte [**qui**](http://www.ticketone.it/sean-paul.html?affiliate=ITT&doc=artistPages/overview&fun=artist&action=overview&kuid=462832).

Il 24 aprile tornerà in Italia anche **Jazzy Jeff**: location non ancora annunciata, vi terremo aggiornati.

Il 29 aprile, incredibile ma vero, due pesi massimi come **Jeru the Damaja** e **Afu-Ra** suoneranno insieme nel foggiano, a Lucera. L’evento prevede una freestyle battle, dj set e vari showcase di artisti locali: tutti i dettagli [**qui**](https://www.facebook.com/events/1876551365920488/).

Idem con patate per l’attesissimo **Busta Rhymes**: si sa che sarà dalle nostre parti, ma ancora non si sa dove/come/quando/perché. Fatevi bastare la notizia, per ora.

Il 10 giugno torna anche l’attesissimo **Red Bull Culture Clash**, sempre a Milano: ancora non sono stati resi noti i sound system che si sfideranno, ma se non c’eravate l’ultima volta (o se c’eravate, a maggior ragione) il consiglio è quello di esserci assolutamente! Prevendite già aperte [**qui**](http://www.ticketone.it/red-bull-music-academy-culture-clash-biglietti.html?affiliate=ITT&doc=artistPages/tickets&fun=artist&action=tickets&erid=1870404).

E passiamo alle date estive: si comincia dal 12 e 15 giugno con il tour italiano di **Bruno Mars**, che farà tappa rispettivamente a Bologna e Milano. Attenzione attenzione: è stato annunciato che l’opening act di tutto il tour mondiale sarà **Anderson.Paak**! Che da solo è un ottimo motivo per spendere i soldi del biglietto. Le prevendite sono ancora aperte, ma non si sa per quanto, perché stanno già andando a ruba: potete acquistarle [**qui**](http://www.ticketone.it/bruno-mars.html?doc=artistPages/overview&fun=artist&action=overview&kuid=458558).

Il 16 giugno, invece, arriva a Monza **James Blake**, in appoggio ai Radiohead: entrambi si esibiranno agli I-Days e le prevendite sono [**già aperte**](http://www.indipendente.com/C1/1838/Content.aspx/Eventi/Radiohead%5Fe%5FJames%5FBlake%5F16%5F06%5F2017#.WHPGd7bhCRs).

Torna in Italia anche l’habitué **Damian Marley**: il 22 giugno a Sesto San Giovanni (MI), il 23 a Roma, il 24 a Gallipoli e il 25 a Bologna. Prevendite già aperte [**qui**](http://www.ticketone.it/biglietti.html?affiliate=ITT&doc=artistPages/overview&fun=artist&action=overview&kuid=498981&xtmc=damian%5Fmarley&xtnp=1&xtcr=1).

Il 24 giugno annunciati anche i **Major Lazer** nell’ambito del Milano Summer Festival: info [**qui**](https://www.facebook.com/events/371825963182867/).

Si prosegue il 25 giugno con **Firenze Rocks**, una due giorni all’insegna delle chitarre dove però suoneranno anche i molto più rappusi **Prophets of Rage** (ovvero il supergruppo formato da membri di **Public Enemy**, **Cypress Hill** e **Rage Against the Machine**); la stessa sera, sul palco ci saranno anche i **System of a Down**. Difficile perderselo: dettagli [**qui**](https://www.facebook.com/firenzerocks/).

Il 28 e il 29 giugno, una notizia strepitosa per gli amanti di hip hop e jazz: **Badbadnotgood**, il collettivo in assoluto più interessante e potente in quest’ambito, sbarca finalmente in Italia con due date, la prima a [**Padova**](http://www.mailticket.it/evento/9991) e la seconda a [**Milano**](http://www.mailticket.it/evento/9988). Prevendite già aperte.

L’11 luglio c’è il grande ritorno di **Jamiroquai** in Italia: sarà a Firenze e le prevendite sono [**già aperte**](https://www.livenation.it/artist/jamiroquai-tickets).

Il 17 luglio un grandissimo del soul e del jazz, **George Benson**, sbarca a Marostica: prevendite non ancora aperte, ma più info [**qui**](http://dalessandroegalli.com/events/447/george-benson).

Dal 17 al 19 luglio torna in Italia anche **Kamasi Washington** con tre date: il 17 a [**Roma**](http://www.ticketone.it), il 18 a [**Bari**](http://www.bookingshow.com) e il 19 a [**Bologna**](http://www.mailticket.it).

E infine, trapelano anche i primi nomi del Lucca Summer Festival: tra di essi anche **Macklemore & Ryan Lewis**, che animeranno la piazza di Lucca il 22 luglio 2016\. Le prevendite sono [**già disponibili**](http://www.ticketone.it/macklemore-and-ryan-lewis-lucca-biglietti.html?affiliate=ITT&doc=artistPages%2Ftickets&fun=artist&action=tickets&key=1805316%249228159&jumpIn=yTix&kuid=466583&from=erdetaila).

Il 23 luglio, invece, prima data annunciata per il **Locus Festival**, uno dei nostri preferiti: ad aprire le danze sarà **Benjamin Clementine**. A differenza di altri eventi del festival, questo è a pagamento: tutte le info [**qui**](http://www.locusfestival.it/site/?p=2352).

Il 27, 28, 29 e 30 luglio torna in Italia anche **Robert Glasper** con quattro diverse date: rispettivamente a Milano, Monforte (CN), Verucchio (RN) e al Locus Festival di cui sopra. Prevendite in molti casi [**già aperte.**](http://www.ticketone.it/tickets.html?affiliate=IGA&doc=artistPages/tickets&fun=artist&action=tickets&includeOnlybookable=true&kuid=494818&xtor=SEC-303030332-GOO-[Robert%5FGlasper%5F-%5FSOLO]-[187020981817]-S-[robert%20glasper])

E con questo è tutto, se abbiamo dimenticato qualcosa ci trovate [**su Facebook**](https://www.facebook.com/hotmcmag). Alla prossima!
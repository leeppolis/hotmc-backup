---
layout: eventi
category: Eventi
banner: "/assets/uploads/import.eventi/madlib.jpg"
title: "Eventi & Concerti: 20 aprile – 20 novembre"
excerpt: "Ogni giorno una gazzella si sveglia e sa che dovrà correre più forte di un leone se vuole arrivare a sera. Ogni giorno un fan italiano dell’hip hop si sveglia e sa che il suo portafogli è a serio rischio di bancarotta se vuole arrivare alla fine di questa stagione di concerti. Che tu sia gazzella [&hellip"
quote: ""
description: "Ogni giorno una gazzella si sveglia e sa che dovrà correre più forte di un leone se vuole arrivare a sera. Ogni giorno un fan italiano dell’hip hop si sveglia e sa che il suo portafogli è a serio rischio di bancarotta se vuole arrivare alla fine di questa stagione di concerti. Che tu sia gazzella [&hellip"
keywords: ""
date: 2017-04-19T00:00:00.000+01:00
author: "Marta Blumi Tripodi"
cover: "/assets/uploads/import.eventi/madlib.jpg"
pagination:
  enabled: true

---

Ogni giorno una gazzella si sveglia e sa che dovrà correre più forte di un leone se vuole arrivare a sera. Ogni giorno un fan italiano dell’hip hop si sveglia e sa che il suo portafogli è a serio rischio di bancarotta se vuole arrivare alla fine di questa stagione di concerti. Che tu sia gazzella o che tu sia un fan italiano dell’hip hop, non importa: leggere questa rubrica è comunque cosa buona e giusta.

Si parte da un evento che ci sta molto a cuore: domani, 20 aprile, il curatore della collana Soul Books Alberto Castelli la presenterà in tutto il suo splendore a Milano, per una **Soul Books Special Delivery**. Info [**qui**](https://www.facebook.com/events/360089964386071/).

Si prosegue il 24 aprile con il ritorno in Italia di **dj Jazzy Jeff.** Annunciata finalmente anche la città, Napoli: tutte le info [**qui**](https://www.facebook.com/events/803247773177808).

E sempre il 24 e il 26 maggio arriva in Italia **Keith Ape**, il fenomeno della trap coreana, prima a Roma e poi a Milano. Prevendite [**già aperte**](http://www.ticketone.it/biglietti.html?affiliate=ITT&doc=artistPages/overview&fun=artist&action=overview&kuid=535856&xtmc=keith%5Fape&xtnp=1&xtcr=2).

Il 29 aprile, incredibile ma vero, due pesi massimi come **Jeru the Damaja** e **Afu-Ra** suoneranno insieme nel foggiano, a Lucera. L’evento prevede una freestyle battle, dj set e vari showcase di artisti locali: tutti i dettagli [**qui**](https://www.facebook.com/events/1876551365920488/).

Il 1 maggio a Catania arriva **One Day Music Festival**, con una serie di ospiti di eccezione: dagli italianissimi **Kaos** e **dj Craim** agli **Asian Dub Foundation** in versione sound system. Tutte le info [**qui**](https://www.facebook.com/onedaymusicofficial/?hc%5Fref=SEARCH&fref=nf).

Il 29 maggio, invece, la prima grande novità di questa puntata: l’adorato **Anderson.Paak** sbarca a Verona insieme ai suoi Free Nationals per la sua prima data da headliner in Italia! Le prevendite sono [**già aperte**](http://www.ticketone.it/anderson-paak-the-free-nationals-biglietti-verona.html?affiliate=ITT&doc=artistPages/tickets&fun=artist&action=tickets&key=1880418$9540874), però affrettatevi, perché dalla regia ci dicono che stanno andando via come il pane.

Il 10 giugno torna anche l’attesissimo **Red Bull Culture Clash**, sempre a Milano: ancora non sono stati resi noti i sound system che si sfideranno (ve ne parleremo meglio in un apposito articolo nei prossimi giorni), ma se non c’eravate l’ultima volta (o se c’eravate, a maggior ragione) il consiglio è quello di esserci assolutamente! Prevendite già aperte [**qui**](http://www.ticketone.it/red-bull-music-academy-culture-clash-biglietti.html?affiliate=ITT&doc=artistPages/tickets&fun=artist&action=tickets&erid=1870404).

E passiamo alle date estive: si comincia dal 10 giugno, perché è appena stata annunciata una data di **Kool G Rap** a Roma: non abbiamo ancora i dettagli ma ve li sveleremo presto.

Si prosegue il 12 e 15 giugno con il tour italiano di **Bruno Mars**, che farà tappa rispettivamente a Bologna e Milano. Attenzione attenzione: è stato annunciato che l’opening act di tutto il tour mondiale sarà **Anderson.Paak**! Che da solo è un ottimo motivo per spendere i soldi del biglietto. Le prevendite sono ancora aperte, ma non si sa per quanto, perché stanno già andando a ruba: potete acquistarle [**qui**](http://www.ticketone.it/bruno-mars.html?doc=artistPages/overview&fun=artist&action=overview&kuid=458558).

Il 16 giugno, invece, arriva a Monza **James Blake**, in appoggio ai Radiohead: entrambi si esibiranno agli I-Days e le prevendite sono [**già aperte**](http://www.indipendente.com/C1/1838/Content.aspx/Eventi/Radiohead%5Fe%5FJames%5FBlake%5F16%5F06%5F2017#.WHPGd7bhCRs).

Torna in Italia anche l’habitué **Damian Marley**: il 22 giugno a Sesto San Giovanni (MI), il 23 a Roma, il 24 a Gallipoli e il 25 a Bologna. Prevendite già aperte [**qui**](http://www.ticketone.it/biglietti.html?affiliate=ITT&doc=artistPages/overview&fun=artist&action=overview&kuid=498981&xtmc=damian%5Fmarley&xtnp=1&xtcr=1).

Il 24 giugno annunciati anche i **Major Lazer** nell’ambito del Milano Summer Festival: info [**qui**](https://www.facebook.com/events/371825963182867/).

Si prosegue il 25 giugno con **Firenze Rocks**, una due giorni all’insegna delle chitarre dove però suoneranno anche i molto più rappusi **Prophets of Rage** (ovvero il supergruppo formato da membri di **Public Enemy**, **Cypress Hill** e **Rage Against the Machine**); la stessa sera, sul palco ci saranno anche i **System of a Down**. Difficile perderselo: dettagli [**qui**](https://www.facebook.com/firenzerocks/).

Sempre il 25 giugno torna a Milano la super jam **Be There or Be Square**, organizzata da **dj Skizo**: ospite speciale la **Sugar Hill Gang**, oltre a una carrellata di italiani tra cui **Alien Army, dj Gruff, Deda, Danno, Inoki** e tanti altri.

Il 28 e il 29 giugno, una notizia strepitosa per gli amanti di hip hop e jazz: **Badbadnotgood**, il collettivo in assoluto più interessante e potente in quest’ambito, sbarca finalmente in Italia con due date, la prima a [**Padova**](http://www.mailticket.it/evento/9991) e la seconda a [**Milano**](http://www.mailticket.it/evento/9988). Prevendite già aperte.

L’11 luglio c’è il grande ritorno di **Jamiroquai** in Italia: sarà a Firenze e le prevendite sono [**già aperte**](https://www.livenation.it/artist/jamiroquai-tickets). Tra le altre cose è stata annunciata un’altra data invernale, più precisamente il 20 novembre a Milano: anche in questo caso, prevendite [**già aperte**](http://www.ticketone.it/biglietti.html?affiliate=ITT&doc=artistPages%2Ftickets&fun=artist&action=tickets&erid=1824350&includeOnlybookable=false&xtmc=jamiroquai&xtnp=1&xtcr=1).

E il 12 luglio, la più gradita novità di questa puntata: **Erykah Badu e Mary J. Blige** divideranno eccezionalmente lo stesso palco, per la prima volta in assoluto, suonando l’una dopo l’altra nella meravigliosa cornice del Lucca Summer Festival. Una serata assolutamente imperdibile: l’annuncio è stato dato pochi minuti fa, ragion per cui le prevendite non sono ancora aperte, ma vi terremo aggiornatissimi. Nel frattempo tutte le info [**qui**](http://dalessandroegalli.com/events/461/erykah-badu-mary-jblige).

Il 17 luglio un grandissimo del soul e del jazz, **George Benson**, sbarca a Marostica: prevendite non ancora aperte, ma più info [**qui**](http://dalessandroegalli.com/events/447/george-benson).

Dal 17 al 19 luglio torna in Italia anche **Kamasi Washington** con tre date: il 17 a [**Roma**](http://www.ticketone.it/), il 18 a [**Bari**](http://www.bookingshow.com/) e il 19 a [**Bologna**](http://www.mailticket.it/).

Al Lucca Summer Festival anche **Macklemore & Ryan Lewis**, che animeranno la piazza il 22 luglio 2016\. Le prevendite sono [**già disponibili**](http://www.ticketone.it/macklemore-and-ryan-lewis-lucca-biglietti.html?affiliate=ITT&doc=artistPages%2Ftickets&fun=artist&action=tickets&key=1805316%249228159&jumpIn=yTix&kuid=466583&from=erdetaila).

Il 23 luglio, invece, prima data annunciata per il **Locus Festival**, uno dei nostri preferiti: ad aprire le danze sarà **Benjamin Clementine**. A differenza di altri eventi del festival, questo è a pagamento: tutte le info [**qui**](http://www.locusfestival.it/site/?p=2352).

Il 27, 28, 29 e 30 luglio torna in Italia anche **Robert Glasper** con quattro diverse date: rispettivamente a Milano, Monforte (CN), Verucchio (RN) e al Locus Festival di cui sopra. Prevendite in molti casi [**già aperte.**](http://www.ticketone.it/tickets.html?affiliate=IGA&doc=artistPages/tickets&fun=artist&action=tickets&includeOnlybookable=true&kuid=494818&xtor=SEC-303030332-GOO-[Robert%5FGlasper%5F-%5FSOLO]-[187020981817]-S-[robert%20glasper])

Dal 15 al 20 agosto Club To Club apre una succursale, per così dire, in valle d’Itri: **Viva!** è un festival pieno di sorprese e soprattutto pieno di personaggi che non possono che interessarci, tra cui **dj Shadow** e **Madlib**, ad esempio. Le prevendite non sono ancora disponibili ma tenete d’occhio la loro [**pagina Facebook**](https://www.facebook.com/clubtoclub/?fref=nf).

E con questo è tutto, se abbiamo dimenticato qualcosa ci trovate [**su Facebook**](https://www.facebook.com/hotmcmag). Alla prossima!
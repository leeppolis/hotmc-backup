---
layout: eventi
category: Eventi
banner: "/assets/uploads/import.eventi/snoop-lion-3.jpg"
title: "Eventi & Concerti: 21 giugno – 10 ottobre"
excerpt: "Bentornati al solito appuntamento con tutti gli eventi da non perdere del prossimo futuro. Ma andiamo subito al sodo. Si ricomincia con San Benedetto del Tronto, dove il 21 giugno arriva Afu-Ra (con opening act Nitro) per una mega jam con writing, cerchio e contest di freestyle annessi. Più informazioni su Facebook. Si vocifera di una data analoga [&hellip"
quote: ""
description: "Bentornati al solito appuntamento con tutti gli eventi da non perdere del prossimo futuro. Ma andiamo subito al sodo. Si ricomincia con San Benedetto del Tronto, dove il 21 giugno arriva Afu-Ra (con opening act Nitro) per una mega jam con writing, cerchio e contest di freestyle annessi. Più informazioni su Facebook. Si vocifera di una data analoga [&hellip"
keywords: ""
date: 2013-06-18T00:00:00.000+01:00
author: "Marta Blumi Tripodi"
cover: "/assets/uploads/import.eventi/snoop-lion-3.jpg"
pagination:
  enabled: true

---

Bentornati al solito appuntamento con tutti gli eventi da non perdere del prossimo futuro. Ma andiamo subito al sodo.

Si ricomincia con San Benedetto del Tronto, dove il 21 giugno arriva **Afu-Ra** (con opening act Nitro) per una mega jam con writing, cerchio e contest di freestyle annessi. Più informazioni [**su Facebook**](https://www.facebook.com/events/392900184158251/?ref=22 "https://www.facebook.com/events/392900184158251/?ref=22"). Si vocifera di una data analoga a Perugia il giorno dopo, ma per ora non abbiamo ancora i dettagli.

Il 22 giugno, invece, in occasione dei 50 anni della birra Ceres, **Grand Master Flash** si cimenterà in un lungo dj set al Magnolia di Milano insieme a molti altri colleghi italiani. L’ingresso, peraltro, è gratuito a determinate condizioni: per scoprire quali, vi rimandiamo al **[sito del Magnolia](http://www.circolomagnolia.it/evento/2499/CERES-HALF-CENTURY-PARTY-w-GRANDMASTER-FLASH-dj-set "http://www.circolomagnolia.it/evento/2499/CERES-HALF-CENTURY-PARTY-w-GRANDMASTER-FLASH-dj-set")**.

Settimana scorsa vi avevamo anche parlato di una data di **KRS-One** in Svizzera italiana, più precisamente il 26 giugno [**a Castione**](https://www.facebook.com/events/300352123432429/ "https://www.facebook.com/events/300352123432429/"). Siamo lieti di annunciarvi che KRS farà un vero e proprio mini tour italiano, che toccherà anche Napoli il 29 giugno (per recuperare l’evento saltato nel 2012): trovate i dettagli **[su Facebook](https://www.facebook.com/events/178908948940649/178959995602211/?notif%5Ft=like "https://www.facebook.com/events/178908948940649/178959995602211/?notif_t=like")**.

Per la terza data è il caso di aprire un capitolo a parte, perché è inserita in un vero e proprio festival, il **Riddim Rhymes**, che si svolgerà il 28 e 29 giugno a Castelfranco Emilia, in provincia di Modena. Oltre a **KRS-One**, nel corso della due giorni suoneranno anche molti altri artisti (il 28 è dedicato al rap, mentre il 29 al reggae): **Lone Ranger, Skarra Mucci, Lion D, Ras Twelde** e tanti altri, ma anche gli italianissimi **Gente De Borgata, FNO, dj Trix, dj Lugi** e via dicendo. Trovate tutte le info sul [**sito dell’evento**](http://www.riddimnrhymes.com/ "http://www.riddimnrhymes.com/").

Il 29 giugno a Varese, inoltre, c’è il terzo **campionato italiano di Human Beatbox**, con nomi prestigiosi in giuria (tipo il mostruoso Alien Dee) e ospiti internazionali (tipo il campione mondiale Faya Braz) e concorrenti provenienti da tutta la penisola. Situato all’interno del festival Solevoci, accetta ancora iscrizioni: per info vi rimandiamo al [**sito degli organizzatori**](http://www.itabeatboxers.com/ "http://www.itabeatboxers.com/").

L’8 e 9 luglio, invece, arriva **John Legend** in Italia, rispettivamente a Perugia (all’[**Umbria Jazz**](http://www.umbriajazz.com/pagine/umbria-jazz-13 "http://www.umbriajazz.com/pagine/umbria-jazz-13"), di cui vi invitiamo a considerare tutto il cast) e a [**Milano**](https://www.facebook.com/events/549875851703386/ "https://www.facebook.com/events/549875851703386/").

A proposito di Umbria Jazz, settimana scorsa vi abbiamo confermato la presenza del **Robert Glasper Experiment,** **[ufficialmente](http://www.umbriajazz.com/artisti/robert-glasper-experiment "http://www.umbriajazz.com/artisti/robert-glasper-experiment")** confermata per il 12 luglio a Perugia. Robert Glasper ha aggiunto un’ulteriore data, al **Locus Festival** di Locorotondo, in Puglia, per il 27 luglio. Insieme a lui suonerà anche lo spettacolare **Bilal** (per i dettagli dell’evento c’è [**Facebook**](https://www.facebook.com/events/621928244502406/ "https://www.facebook.com/events/621928244502406/")). La line-up è in continua evoluzione, ma di certo si sa che il 26 luglio ci sarà anche [**Cody ChesnuTT**](https://www.facebook.com/events/362534433852589/ "https://www.facebook.com/events/362534433852589/"). Se tutto questo non bastasse, entrambi gli eventi sono gratis: fate vobis.

Sempre **Cody ChesnuTT** farà un giretto in Italia per due ulteriori date: quella dell’11 luglio a Genova e quella del 29 luglio a Chianciano Terme (SI). Per info e prevendite, vi invitiamo a visitare il sito di [**Livenation**](https://www.livenation.it/ "http://www.livenation.it/").

Facciamo un passo indietro e torniamo all’11 luglio, per la data milanese del tour degli **Odd Future**. Dopo la conferma della presenza di **Tyler The Creator** sembra essere certa anche quella di **Frank Ocean**: le prevendite sono già aperte, tutte le info [**qui**](http://www.barleyarts.com/Concerti/1/3/8411/odd-future-milano "http://www.barleyarts.com/Concerti/1/3/8411/odd-future-milano").

Sempre l’11 luglio torna in Italia anche **Keny Arkana**, in occasione dello Sherwood Festival di Padova. Più dettagli su [**Facebook**](https://www.facebook.com/events/658466047512203/?ref=22 "https://www.facebook.com/events/658466047512203/?ref=22").

Vi segnaliamo anche che per tutto luglio, alle porte di Torino, si svolge il **Gru Village Festival**, che alterna ospiti come **Esperanza Spalding** (9 luglio) **Tower of Power** (11 luglio),**George Benson** (26 luglio) e tanti altri. Più info (e prevendite) [**qui**](http://www.gruvillage.com/newsite/?page%5Fid=2055 "http://www.gruvillage.com/newsite/?page_id=2055").

Il 13 luglio, come sapete, è il turno del **Wu-Tang Clan** al gran completo che farà tappa a Milano per il tour del suo ventennale. I biglietti si acquistano in prevendita [**qui**](http://www.ticketone.it/tickets.html?affiliate=IGA&doc=erdetaila&fun=erdetail&erid=947510&includeOnlybookable=true&gclid=CJWovrnturYCFUWS3godZx8AAA "http://www.ticketone.it/tickets.html?affiliate=IGA&doc=erdetaila&fun=erdetail&erid=947510&includeOnlybookable=true&gclid=CJWovrnturYCFUWS3godZx8AAA").

Finalmente arriva qualche info in più anche sul tour italiano di **Toots & the Maytals**: suoneranno il 16 luglio alla rocca malatestiana di Cesena, 17 luglio a [**Villa Ada a Roma**](http://www.ticketone.it/biglietti-toots-e-the-maytals-roma.html?affiliate=ITT&doc=artistPages%2Ftickets&fun=artist&action=tickets&key=962696%242913786&jumpIn=yTix&kuid=470212&from=erdetaila "http://www.ticketone.it/biglietti-toots-e-the-maytals-roma.html?affiliate=ITT&doc=artistPages%2Ftickets&fun=artist&action=tickets&key=962696%242913786&jumpIn=yTix&kuid=470212&from=erdetaila"), 18 luglio al **[Carroponte di Milano](http://www.ticketone.it/biglietti-carroponte-2013.html?affiliate=ITT&doc=artistPages%2Ftickets&fun=artist&action=tickets&erid=956717&xtcr=1&xtmc=Toots+and+The+Maytals "http://www.ticketone.it/biglietti-carroponte-2013.html?affiliate=ITT&doc=artistPages%2Ftickets&fun=artist&action=tickets&erid=956717&xtcr=1&xtmc=Toots+and+The+Maytals").** A parte per la data di Cesena, per le altre due le prevendite sono già disponibili.

E se avete voglia di altri festival reggae, c’è il **Venice Sunsplash**, si svolge dal 19 al 23 luglio a Venezia, alternando sul palco artisti come **Alborosie**, **Lion D**, **Busy Signal** e **Skarra Mucci** (più info sul[ **sito ufficiale**](http://www.venicesunsplash.org/ "http://www.venicesunsplash.org/")) e a pochi chilometri dall’Italia, in Slovenia, l’**Overjam International Reggae Festival**, con un palco principale, un’area dancehall e un’area dub. Anche in questo caso, numerosissimi gli ospiti internazionali: trovate tutti i dettagli, anche in questo caso, sul [**sito**](http://www.overjamfestival.com/it/ "http://www.overjamfestival.com/it/").

Altra entusiasmante novità in occasione della 14esima edizione del **Gusto Dopa al Sole**, in Salento, che quest’anno il 12 agosto ospiterà un artista d’eccezione: **Snoop Lion**, ex Snoop Dogg. Il resto della line up (il festival va avanti fino al 16) è ancora da confermare: per ulteriori informazioni vi rimandiamo al [**sito dell’evento**](http://gustodopaalsole.com/it/programma/ "http://gustodopaalsole.com/it/programma/").

Infine, come già abbondantemente ricordato, chi non disdegna il pop sarà felice di sapere che **Bruno Mars** suonerà a Milano il 10 ottobre prossimo. I biglietti sono [**già disponibili**](http://www.ticketone.it/bruno-mars-biglietti.html?affiliate=ITT&doc=artistPages/tickets&fun=artist&action=tickets&kuid=458558 "http://www.ticketone.it/bruno-mars-biglietti.html?affiliate=ITT&doc=artistPages/tickets&fun=artist&action=tickets&kuid=458558").

Come al solito vi salutiamo ricordandovi che potete segnalarci gli eventi che ci siamo persi per strada [**tramite Facebook**](https://www.facebook.com/pages/Hotmccom/263605365068 "https://www.facebook.com/pages/Hotmccom/263605365068").
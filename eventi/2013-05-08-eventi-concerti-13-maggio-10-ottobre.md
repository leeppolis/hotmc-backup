---
layout: eventi
category: Eventi
banner: "/assets/uploads/import.eventi/Slum+Village+slum.jpg"
title: "Eventi & Concerti: 13 maggio – 10 ottobre"
excerpt: "Ricomincia il giro del fumo degli eventi & concerti di Hotmc, ovvero la rubrica che vi tiene aggiornati su ciò che succede in città (qualunque essa sia). Dove eravamo rimasti? Ripartiamo con la segnalazione della mostra fotografica di Martha Cooper, la reporter che per prima ha immortalato il writing a New York: è in corso [&hellip"
quote: ""
description: "Ricomincia il giro del fumo degli eventi & concerti di Hotmc, ovvero la rubrica che vi tiene aggiornati su ciò che succede in città (qualunque essa sia). Dove eravamo rimasti? Ripartiamo con la segnalazione della mostra fotografica di Martha Cooper, la reporter che per prima ha immortalato il writing a New York: è in corso [&hellip"
keywords: ""
date: 2013-05-08T00:00:00.000+01:00
author: "Marta Blumi Tripodi"
cover: "/assets/uploads/import.eventi/Slum+Village+slum.jpg"
pagination:
  enabled: true

---

Ricomincia il giro del fumo degli eventi & concerti di Hotmc, ovvero la rubrica che vi tiene aggiornati su ciò che succede in città (qualunque essa sia). Dove eravamo rimasti?

Ripartiamo con la segnalazione della mostra fotografica di **Martha Cooper**, la reporter che per prima ha immortalato il writing a New York: è in corso allo Spazio via Dante 14 di Milano, per informazioni clic [**qui**](http://www.arte.it/calendario-arte/milano/mostra-martha-cooper-making-an-appearance-3607 "http://www.arte.it/calendario-arte/milano/mostra-martha-cooper-making-an-appearance-3607").

Sempre a Milano lunedì 13 maggio suonerà **Azealia Banks**, grazie alla collaborazione tra Live Nation e Vice. Le [**prevendite**](http://www.ticketone.it/biglietti.html?affiliate=ITT&fun=search&action=search&doc=search%2Fsearch&detailadoc=erdetaila&detailbdoc=evdetailb&kudoc=artist&sort%5Fby=score&sort%5Fdirection=desc&fuzzy=yes&suchbegriff=azealia+banks "http://www.ticketone.it/biglietti.html?affiliate=ITT&fun=search&action=search&doc=search%2Fsearch&detailadoc=erdetaila&detailbdoc=evdetailb&kudoc=artist&sort_by=score&sort_direction=desc&fuzzy=yes&suchbegriff=azealia+banks") sono ancora aperte.

Per chi invece ama le sonorità più pop (ma anche il freestyle), anche **Watsky** è in arrivo a Milano. I biglietti si acquistano sul circuito [**Livenation**](https://www.livenation.it/artist/watsky-tickets "http://www.livenation.it/artist/watsky-tickets").

Il 17 maggio, invece, è il turno degli **Onyx**, per la prima volta a Torino. Ad accompagnarli numerosissimi esponenti della scena italiana, tra cui Bassi Maestro, The Next One, ATPC, Lord Madness e tanti altri. Per info, vi rimandiamo al sito dell’[**Audiodrome Club**](http://www.audiodromeclub.net/onyx-prima-data-storica-a-torino/ "http://www.audiodromeclub.net/onyx-prima-data-storica-a-torino/").

Il 18 c’è **Beyoncé** a Milano, ma è sempre e comunque sold-out. Se volete appellarvi al santo protettore dei bagarini, è il momento di farlo.

Il 20, sempre a Milano, arrivano anche i **Death Grips**, per chi vuole un’esperienza davvero estrema. Anche in questo caso, le [**prevendite**](http://www.ticketone.it/death-grips-biglietti-milano.html?affiliate=ITT&doc=artistPages/tickets&fun=artist&action=tickets&key=917815$2729185 "http://www.ticketone.it/death-grips-biglietti-milano.html?affiliate=ITT&doc=artistPages/tickets&fun=artist&action=tickets&key=917815$2729185") sono aperte.

Il 23 maggio, una piacevolissima novità per tutti noi (sempre su Milano): l’unica data italiana degli **Slum Village**. Imperdibile, letteralmente. Tutte le info su [**Facebook**](https://www.facebook.com/events/515361508510484/?fref=ts "https://www.facebook.com/events/515361508510484/?fref=ts") (comprese quelle per procurarsi la tessera Arci, necessaria per entrare).

Vi ricordiamo nuovamente l’appuntamento con il **Mi Ami**, il festival organizzato dagli amici di Rockit, come ogni anno ricchissimo di rap italiano, soprattutto nella data di sabato 8 giugno: si alterneranno sul palco **Mecna**, **Loop Loona ft. The Night Skinny**, **Coez**, **Mani Pulite**, **Dargen D’Amico.** Più info su [**Rockit**](http://www.rockit.it/miami/2013/pacchetti-viaggio.php "http://www.rockit.it/miami/2013/pacchetti-viaggio.php") (ivi compresi i simpatici pacchetti viaggio che vi permettono di arrivare agevolmente a Milano da ogni dove).

Un’altro gradito ritorno è quello di **Cody ChesnuTT**, che farà un giretto in Italia per due ulteriori date: quella dell’11 luglio a Genova e quella del 29 luglio a Chianciano Terme (SI). Per info e prevendite, vi invitiamo a visitare il sito di [**Livenation**](https://www.livenation.it/ "http://www.livenation.it/").

Vi invitiamo infine a prendere visione di due ottimi festival reggae in programma dalle nostre parti. Il primo è il **Venice Sunsplash**, si svolge dal 19 al 23 luglio a Venezia, alternando sul palco artisti come **Alborosie**, **Lion D**, **Busy Signal** e **Skarra Mucci** (più info sul[ **sito ufficiale**](http://www.venicesunsplash.org/ "http://www.venicesunsplash.org/")). Il secondo è a pochi chilometri dall’Italia, in Slovenia, ed è l’**Overjam International Reggae Festival**, con un palco principale, un’area dancehall e un’area dub. Anche in questo caso, numerosissimi gli ospiti internazionali: trovate tutti i dettagli, anche in questo caso, sul [**sito**](http://www.venicesunsplash.org/ "http://www.venicesunsplash.org/").

Per tutti gli altri concerti in programma, vi invitiamo a scoprire i dettagli nelle [**precedenti puntate**](https://hotmc.com/eventi-concerti-18-aprile-10-ottobre/ "http://hotmc.com/eventi-concerti-18-aprile-10-ottobre/") della rubrica. Stiamo parlando nello specifico di:

– Dope D.O.D. a Roncade, Pinarella di Cervia e Mezzago  
– How to Dress Well a Milano, Lido Adriano e Roma  
– Zion Station Festival a Gambulaga (FE)  
– Alicia Keys (+ Miguel) a Torino  
– Esperanza Spalding, Tower of Power e George Benson a Torino  
– John Legend a Perugia e Milano  
– Robert Glasper a Perugia (data tuttora non confermata)  
– Wu-Tang Clan a Milano  
– Toots & the Maytals a Cosenza, Roma e Milano  
– Bruno Mars a Milano

 Vi ricordiamo, come sempre, che potete segnalarci tutti gli eventi che ci siamo persi per strada [**tramite Facebook**](https://www.facebook.com/pages/Hotmccom/263605365068 "https://www.facebook.com/pages/Hotmccom/263605365068"). Alla prossima settimana!
---
layout: eventi
category: Eventi
banner: "/assets/uploads/import.eventi/non-phixion.jpg"
title: "Eventi & Concerti: 12 agosto – 10 novembre"
excerpt: "Torna la rubrica eventi di Hotmc, con gli ultimi imperdibili appuntamenti dell’estate e le prime gustose anticipazioni dell’autunno. Si ricomincia con l’Overjam International Festival, dal 12 al 15 agosto: uno degli eventi più amati dai fan del reggae italiani che per l’occasione migrano nella vicina Slovenia. Gli ospiti di quest’anno sono di tutto rispetto: Capleton, Gentleman, Max [&hellip"
quote: ""
description: "Torna la rubrica eventi di Hotmc, con gli ultimi imperdibili appuntamenti dell’estate e le prime gustose anticipazioni dell’autunno. Si ricomincia con l’Overjam International Festival, dal 12 al 15 agosto: uno degli eventi più amati dai fan del reggae italiani che per l’occasione migrano nella vicina Slovenia. Gli ospiti di quest’anno sono di tutto rispetto: Capleton, Gentleman, Max [&hellip"
keywords: ""
date: 2015-08-12T00:00:00.000+01:00
author: "Marta Blumi Tripodi"
cover: "/assets/uploads/import.eventi/non-phixion.jpg"
pagination:
  enabled: true

---

[](https://hotmc.com/wp-content/uploads/2015/08/non-phixion.jpg)

Torna la rubrica eventi di Hotmc, con gli ultimi imperdibili appuntamenti dell’estate e le prime gustose anticipazioni dell’autunno.

Si ricomincia con l’**Overjam International Festival**, dal 12 al 15 agosto: uno degli eventi più amati dai fan del reggae italiani che per l’occasione migrano nella vicina Slovenia. Gli ospiti di quest’anno sono di tutto rispetto: **Capleton, Gentleman, Max Romeo**, gli italianissimi **Mellow Mood** e molti altri nomi ancora da annunciare: tutte le info [**sul sito ufficiale**](http://www.overjamfestival.com/it/ "http://www.overjamfestival.com/it/").

Dal 20 al 22 agosto, come sempre, la Repubblica Ceca ospita l’**Hip Hop Kemp**, una manifestazione che ha da sempre grandi legami con l’Italia: ve ne parleremo meglio nelle prossime edizioni della rubrica, ma intanto sappiate che tutte le info e il programma sono [**qui**](http://www.hiphopkemp.it/ "http://www.hiphopkemp.it/").

Vi ricordiamo anche l’unica data italiana di **Yelawolf**, prevista per il 25 agosto al Magnolia. Prevendite aperte su [**Ticketone**](https://www.facebook.com/events/442180529268876/?pnref=story "https://www.facebook.com/events/442180529268876/?pnref=story").

El-P e Killer Mike aka **Run The Jewels** saranno in Italia presto: il 2 settembre a Milano e il 3 a Bologna. Le info del concerto sono [**qui**](http://www.radarconcerti.com/ "http://www.radarconcerti.com/"), e le prevendite sono già aperte. Come già sapete stiamo regalando i biglietti su Hotmc, perciò restate sintonizzati, perché l’ultima coppia sarà pronta da vincere a brevissimo!

Da inizio settembre saltiamo direttamente a fine ottobre, perché sono appena state annunciate due nuove date italiane dei **Mobb Deep**, il 22 e il 23 ottobre. Non sappiamo ancora esattamente dove e come, ma cominciate a segnarvi le date sul calendario se ve li siete persi quest’estate a Roma.

Sempre il 23 ottobre è stato appena annunciato un evento bomba a Bologna: **Jedi Mind Trix + Non Phixion** sullo stesso palco! La resa live di entrambi i gruppi è letteralmente leggendaria, quindi vi consigliamo caldamente di non mancare. Tutte le informazioni le trovate su [**Facebook**](https://www.facebook.com/events/1588408181420292/?action%5Fhistory=null "https://www.facebook.com/events/1588408181420292/?action_history=null").

Il 31 ottobre e l’1 novembre torna in Italia anche **Kid Ink**: per la prima data non abbiamo ancora dettagli, mentre riguardo alla seconda si sa per certo che sarà a Milano (i dettagli li potete trovare [**qui**](http://www.barleyarts.com/evento/kid-ink-milano/ "http://www.barleyarts.com/evento/kid-ink-milano/")).

Gradito ritorno anche per **Esperanza Spalding**, che sarà in tour dalle nostre parti a novembre: più precisamente, il 9 a Como e il 10 a Padova. Tutte le info, nonché le prevendite, a [**questo link**](http://www.dalessandroegalli.com/events/360/esperanza-spalding "http://www.dalessandroegalli.com/events/360/esperanza-spalding").

E con questo è tutto: come sempre, se volete integrare il nostro calendario con i vostri eventi, ci trovate su [**Facebook**](https://www.facebook.com/hotmcmag "https://www.facebook.com/hotmcmag"). Alla prossima!
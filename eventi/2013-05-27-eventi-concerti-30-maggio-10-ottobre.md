---
layout: eventi
category: Eventi
banner: "/assets/uploads/import.eventi/krs-one.jpg"
title: "Eventi & Concerti: 30 maggio – 10 ottobre"
excerpt: "Buon inizio di settimana a tutti e bentrovati con il solito recap degli eventi e dei concerti da non perdere in Italia e paesi immediatamente limitrofi. Partiamo immediatamente con una novità, che è l’ideale prosecuzione di un documentario di cui vi avevamo già parlato, quello sul LOL rap, girato per Wired.it da Andrea Girolami. LOL [&hellip"
quote: ""
description: "Buon inizio di settimana a tutti e bentrovati con il solito recap degli eventi e dei concerti da non perdere in Italia e paesi immediatamente limitrofi. Partiamo immediatamente con una novità, che è l’ideale prosecuzione di un documentario di cui vi avevamo già parlato, quello sul LOL rap, girato per Wired.it da Andrea Girolami. LOL [&hellip"
keywords: ""
date: 2013-05-27T00:00:00.000+01:00
author: "Marta Blumi Tripodi"
cover: "/assets/uploads/import.eventi/krs-one.jpg"
pagination:
  enabled: true

---

Buon inizio di settimana a tutti e bentrovati con il solito recap degli eventi e dei concerti da non perdere in Italia e paesi immediatamente limitrofi.

Partiamo immediatamente con una novità, che è l’ideale prosecuzione di un documentario di cui [**vi avevamo già parlato**](https://hotmc.com/lol-rap-il-documentario/ "http://hotmc.com/lol-rap-il-documentario/"), quello sul LOL rap, girato per Wired.it da Andrea Girolami. **LOL This Way**, questo è il nome dell’evento in questione, è un piccolo corner all’interno del festival Wired Next Fest, che parte il 30 maggio e andrà avanti per tre giorni: durante queste 72 ore ci sarà un piccolo corner al Bar Bianco di Milano con microfono aperto, senza selezione degli mc, in puro spirito lol rap. Chiunque potrà deliziare gli astanti con le sue rime, belle o brutte che siano (meglio se sono brutte, viste le preferenze degli organizzatori). Più info sul [**sito di Wired**](http://daily.wired.it/news/cultura/2013/05/20/lol-this-way-il-rap-di-nuova-generazione-e-al-festival-di-wired.html "http://daily.wired.it/news/cultura/2013/05/20/lol-this-way-il-rap-di-nuova-generazione-e-al-festival-di-wired.html").

Tornando invece seri, vi ricordiamo che 7, 8 e 9 giugno c’è il **Mi Ami**, festival organizzato dai nostri amici di Rockit e sempre ricchissimo di eventi rap. Quest’anno la line-up degli mc presenti vanta la partecipazione di **Noyz Narcos,** **Mecna**, **Loop Loona ft. The Night Skinny**, **Coez**, **Mani Pulite**, **Dargen D’Amico.** Per sapere esattamente quando e su che palco suonano, vi invitiamo a consultare il **[programma completo del festival](http://www.rockit.it/miami/2013/ "http://www.rockit.it/miami/2013/")**.

Il 14 giugno, come vi preannunciavamo la settimana scorsa, passano da Milano anche **Edo-G e Reks**, che suoneranno al Leoncavallo in occasione delle finali italiane del DMC: trovate tutte le info [**su Facebook**](https://www.facebook.com/events/526209200770588/ "https://www.facebook.com/events/526209200770588/").

Ricordiamo poi i due main event del 19 giugno: **Alicia Keys (+ Miguel)** a [**Torino**](https://www.facebook.com/events/516017575108986/?ref=14 "https://www.facebook.com/events/516017575108986/?ref=14") e per gli amanti del reggae lo **Zion Station Festival** a [**Gambulaga (FE).**](https://www.facebook.com/events/516017575108986/?ref=14 "https://www.facebook.com/events/516017575108986/?ref=14")

Ci trasferiamo ora a San Benedetto del Tronto, dove il 21 giugno arriva **Afu-Ra** (con opening act Nitro) per una mega jam con writing, cerchio e contest di freestyle annessi. Più informazioni [**su Facebook**](https://www.facebook.com/events/392900184158251/?ref=22 "https://www.facebook.com/events/392900184158251/?ref=22").

Spostandoci invece leggermente oltre confine, il 26 giugno è atteso in Svizzera italiana (più precisamente a Castione) **KRS-One**, con opening act Maury B: due pionieri in un colpo solo, insomma. Tutte le info [**su Facebook**](https://www.facebook.com/events/300352123432429/ "https://www.facebook.com/events/300352123432429/").

L’8 e 9 luglio, invece, arriva **John Legend** in Italia, rispettivamente a Perugia (all’[**Umbria Jazz**](http://www.umbriajazz.com/pagine/umbria-jazz-13 "http://www.umbriajazz.com/pagine/umbria-jazz-13"), di cui vi invitiamo a considerare tutto il cast) e a [**Milano**](https://www.facebook.com/events/549875851703386/ "https://www.facebook.com/events/549875851703386/").

A proposito di Umbria Jazz, settimana scorsa vi abbiamo confermato la presenza del **Robert Glasper Experiment,** **[ufficialmente](http://www.umbriajazz.com/artisti/robert-glasper-experiment "http://www.umbriajazz.com/artisti/robert-glasper-experiment")** confermata per il 12 luglio a Perugia. Robert Glasper ha aggiunto un’ulteriore data, al **Locus Festival** di Locorotondo, in Puglia, per il 27 luglio. Insieme a lui suonerà anche lo spettacolare **Bilal** (per i dettagli dell’evento c’è [**Facebook**](https://www.facebook.com/events/621928244502406/ "https://www.facebook.com/events/621928244502406/")). La line-up è in continua evoluzione, ma di certo si sa che il 26 luglio ci sarà anche [**Cody ChesnuTT**](https://www.facebook.com/events/362534433852589/ "https://www.facebook.com/events/362534433852589/"). Se tutto questo non bastasse, entrambi gli eventi sono gratis: fate vobis.

Sempre **Cody ChesnuTT** farà un giretto in Italia per due ulteriori date: quella dell’11 luglio a Genova e quella del 29 luglio a Chianciano Terme (SI). Per info e prevendite, vi invitiamo a visitare il sito di [**Livenation**](https://www.livenation.it/ "http://www.livenation.it/").

Facciamo un passo indietro e torniamo all’11 luglio, perché è stata appena annunciata la data milanese del tour degli **Odd Future**. Sembra confermata anche la presenza di Tyler, mentre non si sa ancora molto rispetto agli altri membri presenti. Le prevendite sono già aperte, tutte le info [**qui**](http://www.barleyarts.com/Concerti/1/3/8411/odd-future-milano "http://www.barleyarts.com/Concerti/1/3/8411/odd-future-milano").

Sempre l’11 luglio torna in Italia anche **Keny Arkana**, in occasione dello Sherwood Festival di Padova. Più dettagli su [**Facebook**](https://www.facebook.com/events/658466047512203/?ref=22 "https://www.facebook.com/events/658466047512203/?ref=22").

Vi segnaliamo anche che per tutto luglio, alle porte di Torino, si svolge il **Gru Village Festival**, che alterna ospiti come **Esperanza Spalding** (9 luglio) **Tower of Power** (11 luglio),**George Benson** (26 luglio) e tanti altri. Più info (e prevendite) [**qui**](http://www.gruvillage.com/newsite/?page%5Fid=2055 "http://www.gruvillage.com/newsite/?page_id=2055").

Il 13 luglio, come sapete, è il turno del **Wu-Tang Clan** al gran completo che farà tappa a Milano per il tour del suo ventennale. I biglietti si acquistano in prevendita [**qui**](http://www.ticketone.it/tickets.html?affiliate=IGA&doc=erdetaila&fun=erdetail&erid=947510&includeOnlybookable=true&gclid=CJWovrnturYCFUWS3godZx8AAA "http://www.ticketone.it/tickets.html?affiliate=IGA&doc=erdetaila&fun=erdetail&erid=947510&includeOnlybookable=true&gclid=CJWovrnturYCFUWS3godZx8AAA").

Finalmente arriva qualche info in più anche sul tour italiano di**Toots & the Maytals**: suoneranno il 16 luglio alla rocca malatestiana di Cesena, 17 luglio a [**Villa Ada a Roma**](http://www.ticketone.it/biglietti-toots-e-the-maytals-roma.html?affiliate=ITT&doc=artistPages%2Ftickets&fun=artist&action=tickets&key=962696%242913786&jumpIn=yTix&kuid=470212&from=erdetaila "http://www.ticketone.it/biglietti-toots-e-the-maytals-roma.html?affiliate=ITT&doc=artistPages%2Ftickets&fun=artist&action=tickets&key=962696%242913786&jumpIn=yTix&kuid=470212&from=erdetaila"), 18 luglio al **[Carroponte di Milano](http://www.ticketone.it/biglietti-carroponte-2013.html?affiliate=ITT&doc=artistPages%2Ftickets&fun=artist&action=tickets&erid=956717&xtcr=1&xtmc=Toots+and+The+Maytals "http://www.ticketone.it/biglietti-carroponte-2013.html?affiliate=ITT&doc=artistPages%2Ftickets&fun=artist&action=tickets&erid=956717&xtcr=1&xtmc=Toots+and+The+Maytals").** A parte per la data di Cesena, per le altre due le prevendite sono già disponibili.

E se avete voglia di altri festival reggae, c’è il **Venice Sunsplash**, si svolge dal 19 al 23 luglio a Venezia, alternando sul palco artisti come **Alborosie**, **Lion D**, **Busy Signal** e **Skarra Mucci** (più info sul[ **sito ufficiale**](http://www.venicesunsplash.org/ "http://www.venicesunsplash.org/")) e a pochi chilometri dall’Italia, in Slovenia, l’**Overjam International Reggae Festival**, con un palco principale, un’area dancehall e un’area dub. Anche in questo caso, numerosissimi gli ospiti internazionali: trovate tutti i dettagli, anche in questo caso, sul [**sito**](http://www.overjamfestival.com/it/ "http://www.overjamfestival.com/it/").

Infine, come già abbondantemente ricordato, chi non disdegna il pop sarà felice di sapere che **Bruno Mars** suonerà a Milano il 10 ottobre prossimo. I biglietti sono [**già disponibili**](http://www.ticketone.it/bruno-mars-biglietti.html?affiliate=ITT&doc=artistPages/tickets&fun=artist&action=tickets&kuid=458558 "http://www.ticketone.it/bruno-mars-biglietti.html?affiliate=ITT&doc=artistPages/tickets&fun=artist&action=tickets&kuid=458558").

Come al solito vi salutiamo ricordandovi che potete segnalarci gli eventi che ci siamo persi per strada [**tramite Facebook**](https://www.facebook.com/pages/Hotmccom/263605365068 "https://www.facebook.com/pages/Hotmccom/263605365068").
---
layout: eventi
category: Eventi
banner: "/assets/uploads/import.eventi/logo-anthology-iam-640x647.jpg"
title: "Eventi & Concerti: 4 marzo – 22 luglio"
excerpt: "Rieccoci qui, con una bella vagonata di novità. Per gli amanti del soul più sperimentale, un appuntamento imperdibile: Bilal sarà dalle nostre parti per tre show unplugged, il 4 marzo a Firenze, il 5 a Bologna e il 6 a Milano: in ognuno di questi casi, trovate tutte le info a questo link. Ricordiamo anche [&hellip"
quote: ""
description: "Rieccoci qui, con una bella vagonata di novità. Per gli amanti del soul più sperimentale, un appuntamento imperdibile: Bilal sarà dalle nostre parti per tre show unplugged, il 4 marzo a Firenze, il 5 a Bologna e il 6 a Milano: in ognuno di questi casi, trovate tutte le info a questo link. Ricordiamo anche [&hellip"
keywords: ""
date: 2016-03-01T00:00:00.000+01:00
author: "Marta Blumi Tripodi"
cover: "/assets/uploads/import.eventi/logo-anthology-iam-640x647.jpg"
pagination:
  enabled: true

---

[](https://hotmc.com/wp-content/uploads/2016/03/logo-anthology-iam.jpg)

Rieccoci qui, con una bella vagonata di novità.

Per gli amanti del soul più sperimentale, un appuntamento imperdibile: **Bilal** sarà dalle nostre parti per tre show unplugged, il 4 marzo a Firenze, il 5 a Bologna e il 6 a Milano: in ognuno di questi casi, trovate tutte le info **[a questo link](http://www.hubmusicfactory.com/news/453/bilal-tour-unplugged)**.

Ricordiamo anche che dall’1 al 31 marzo sono aperte le iscrizioni al **Red Bull Thre3style World Championship,** una delle più importanti competizioni globali per dj: approfondiremo l’argomento in un altro articolo, ma nel frattempo date un occhio **[qui](http://www.redbullthre3style.com/)**.

Giunge alla seconda edizione **Be There or Be Square**, la super jam del Leoncavallo di Milano dedicata agli amanti dell’hip hop più puro e incontaminato: il 5 marzo, dalle 17.00 fino alla mattina dopo, si alterneranno sul palco ospiti d’eccezione tra cui addirittura **Marley Marl** e **Donald D**, ma anche **Alien Army**, **dj Enzo**,**Lugi**,**Mouri**,**Brain**,**Deda** e molti, molti altri: la lista in aggiornamento, nonché tutti i dettagli, li trovate **[qui](https://www.facebook.com/events/804686586343050/)**.

Il 12 marzo the place to be è Bologna, per un super live di **Pharoahe Monch** in compagnia della live band **Ezra Collective** e di **dj Boogie Blind**. Ad aprire il loro concerto, oltretutto, ci saranno i **Colle Der Fomento**: imperdibile, insomma. Dettagli **[qui](https://www.facebook.com/events/997218803719752/)**.

Parlando invece di eventi e non strettamente di concerti, il 20 marzo a Milano Music Heroes presenta un **workshop sul videoclip musicale a cura di Machete Arts, dal titolo Autopsia di una scena**, che probabilmente potrebbe interessare a molti: per info e iscrizioni, clic **[qui](https://www.facebook.com/events/345019979001857/)**. Vi ricordiamo, tra l’altro, che ancora per qualche giorno potete vincere un posto tramite la **[competition di Hotmc](https://hotmc.com/competition-machete-arts-films-partecipa-al-workshop-sul-videoclip-di-machete/)**!

Come previsto, riprogrammate anche le nuove date di **The-Internet**, che avevano annullato il tour europeo dopo le date di Parigi: suoneranno il 22 marzo al Biko di Milano (restano validi i biglietti già acquistati per la data precedente) e il 23 a Bologna (biglietti da riacquistare, in questo caso). Più info sul **[sito del promoter](http://www.comcerto.it/)**.

Il 25 marzo il padre di **Primo Brown** ha annunciato un grande evento commemorativo: finalmente abbiamo i dettagli, sarà una super jam all’Atlantico di Roma e vedrà la partecipazione di buona parte della scena romana e non solo. Chi può dovrebbe assolutamente trovare il modo di andare, perché è un evento unico e irripetibile. L’incasso, tra l’altro, sarà destinato a un progetto dedicato a Primo: tutti i dettagli li trovate **[qui](https://www.facebook.com/events/237143983289673/)**.

Il 4 aprile tornano in Italia, più precisamente a Milano, anche **Macklemore & Ryan Lewis**: chi non disdegna sfumature più pop può trovare tutti i dettagli **[qui](http://www.vivoconcerti.com/artisti/macklemore-and-ryan-lewis)**.

L’8 aprile, una cosa mai successa prima: i numeri uno assoluti del rap francese, gli **IAM**, autori di capolavori come il monumentale _L’école du micro d’argent_, per la prima volta in Italia e più precisamente a Milano! Le prevendite sono già aperte **[qui](https://www.facebook.com/events/237143983289673/)**.

Dal 13 aprile in poi è stata annunciata anche la presenza in Italia di **Nitty Scott**, una delle mc più talentuose e chiacchierate in America: più info non appena disponibili.

Il 16 aprile, grande ritorno in Italia per una delle vere grandi dive della musica black: dopo oltre un decennio, **Mariah Carey** suonerà di nuovo a Milano. Le prevendite (piuttosto care, ma per una voce da cinque ottave la spesa è più che ragionevole) sono già aperte **[qui](http://www.ticketone.it/mariah-carey-biglietti.html?affiliate=ITT&doc=artistPages%2Ftickets&fun=artist&action=tickets&erid=1557836&kuid=461423)**.

Il 23 aprile, una serata da far sciogliere in lacrime di gioia gli amanti del soul: **José James**, uno dei nomi più caldi e interessanti del panorama americano, arriva a Milano per un’esclusiva preview del suo nuovo album. Esserci è imperativo, più dettagli **[qui](https://www.facebook.com/events/1580173538973076/)**.

Per chi invece preferisce il soul che fa piangere, vi ricordiamo che **Adele** suonerà in Italia per due date all’Arena di Verona, il 28 e il 29 maggio: come prevedibile, però, i biglietti sono ovviamente già esauriti (più info **[qui](http://www.dalessandroegalli.com/events/372/adele)**, in ogni caso).

Altra notizia bomba: il 13 luglio 2016 **Rihanna** torna in Italia, e stavolta fa le cose in grande: la location del concerto è lo stadio di San Siro a Milano. Tra l’altro, sul palco non sarà sola: la accompagneranno, tra gli altri opening act, **The Weeknd** e **Big Sean**. Si aggiunge anche una data torinese, l’11 luglio: per i biglietti di entrambe potete controllare **[qui](https://www.livenation.it/show/788444/rihanna-anti-world-tour/milano/2016-07-13/it)**.

Ed eccoci infine arrivati a **Beyoncé** aka queen Bee, che ci farà omaggio della sua presenza allo stadio di San Siro il 18 luglio: prevendite disponibili da martedì 9 febbraio per i superfan iscritti al Beyhive Fan Club e alle 12 per i clienti American Express Card; da sabato 13/2 alle 10 su Live Nation e vendita generale da lunedì 15/2 alle 10 su Ticket One. Vi suggeriamo di affrettarvi ad acquistare i biglietti perché l’ultima volta che è stata a Milano sono andati esauriti in otto minuti d’orologio: in ogni caso, più info **[su Facebook](https://www.facebook.com/events/1668905290064018/)**.

Last but not least, un evento non strettamente hip hop ma che sicuramente potrebbe appassionare molte hip hop heads: i **Chemical Brothers** suoneranno a Milano il 22 luglio, e le prevendite sono **[già aperte](http://www.ticketone.it/the-chemical-brothers-biglietti.html?affiliate=ITT&doc=artistPages/tickets&fun=artist&action=tickets&kuid=458808)**.
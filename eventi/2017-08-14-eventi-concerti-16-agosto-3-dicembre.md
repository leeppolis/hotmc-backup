---
layout: eventi
category: Eventi
banner: "/assets/uploads/import.eventi/De-La-Soul-1-640x628.jpg"
title: "Eventi & Concerti: 16 agosto – 3 dicembre"
excerpt: "Ferragosto è alle porte, e fatalmente qui si inizia già a pensare all’autunno. Non al ritorno al lavoro, ovviamente, ma piuttosto a tutti i concerti al chiuso che ci aspettano nella nuova stagione invernale. Ma partiamo dalle date più vicine, quelle estive. Vi ricordiamo innanzitutto che il 16 agosto torna in Italia Oddisee, più precisamenl’inte a Ravenna, [&hellip"
quote: ""
description: "Ferragosto è alle porte, e fatalmente qui si inizia già a pensare all’autunno. Non al ritorno al lavoro, ovviamente, ma piuttosto a tutti i concerti al chiuso che ci aspettano nella nuova stagione invernale. Ma partiamo dalle date più vicine, quelle estive. Vi ricordiamo innanzitutto che il 16 agosto torna in Italia Oddisee, più precisamenl’inte a Ravenna, [&hellip"
keywords: ""
date: 2017-08-14T00:00:00.000+01:00
author: "Marta Blumi Tripodi"
cover: "/assets/uploads/import.eventi/De-La-Soul-1-640x628.jpg"
pagination:
  enabled: true

---

Ferragosto è alle porte, e fatalmente qui si inizia già a pensare all’autunno. Non al ritorno al lavoro, ovviamente, ma piuttosto a tutti i concerti al chiuso che ci aspettano nella nuova stagione invernale. Ma partiamo dalle date più vicine, quelle estive.

Vi ricordiamo innanzitutto che il 16 agosto torna in Italia **Oddisee**, più precisamenl’inte a Ravenna, per una data che di fatto è quasi direttamente sulla spiaggia: info [**qui**](https://www.facebook.com/events/262889210784932/?acontext=%7B%22ref%22%3A%223%22%2C%22ref%5Fnewsfeed%5Fstory%5Ftype%22%3A%22regular%22%2C%22feed%5Fstory%5Ftype%22%3A%22361%22%2C%22action%5Fhistory%22%3A%22null%22%7D).

Purtroppo, invece, è arrivata da poco la comunicazione che il live di **Busta Rhymes** previsto a Gallipoli per il 17 agosto è stato annullato, non per volontà dell’organizzazione ma perché è stato cancellato l’intero tour europeo. Si può richiedere già da subito il rimborso dei biglietti in prevendita; la serata avrà comunque luogo con ospiti sul palco Gemitaiz, Madman, Nitro, Izzi, Lazza e Priestess. Info [**qui**](https://www.facebook.com/events/1461424667256141/permalink/1500227616709179/).

Dal 15 al 20 agosto Club To Club apre una succursale, per così dire, in valle d’Itri: **Viva!** è un festival pieno di sorprese e soprattutto pieno di personaggi che non possono che interessarci, tra cui **dj Shadow** e **Madlib**, ad esempio. Tenete d’occhio la loro [**pagina Facebook**](https://www.facebook.com/clubtoclub/?fref=nf).

Saltiamo direttamente a novembre, più precisamente dall’1 al 7, con l’annuncio della line-up del **Club 2 Club** di Torino, come sempre ricchissima. Purtroppo quest’anno non ci sono act puramente hip hop, ma sicuramente c’è terreno fertile per chi ama le contaminazioni. Tra i nomi da non perdere citiamo **Jungle**, **Kamasi Washington** e **Mura Masa**. Info e prevendite [**qui**](http://clubtoclub.it/it/).

Dal 2 al 12 novembre, invece, Milano ospita il sempre ottimo **JazzMi**: quest’anno ancora più clamoroso del solito, perché la una line-up come sempre impeccabile (vedi alla voce **Chilli Gonzales, Sun Ra Archestra, Ben L’Oncle Soul** e tanti altri) è capitanata dai magnifici **De La Soul**, il 3 novembre! Info e prevendite già disponibili [**qui**](http://www.jazzmi.it/).

Dal 21 al 26 novembre, invece, è il turno della terza edizione di una rassegna che già promette benissimo: il **Linecheck Music Meeting** a Milano. Prende a modello molti altri eventi simili all’estero e vuole essere un’occasione di incontro e aggiornamento professionale per gli addetti ai lavori, oltre che una buona scusa per vedersi qualche ottimo concerto. Ci sarà quindi una parte più formativa, con corsi, conferenze e incontri aperti agli iscritti, e una parte puramente live. In quest’ultima, la line up è notevole: si va da **Little Dragon** a **Thundercat**, fino ad arrivare al gran finale con **Freddie Gibbs**. Info e prevendite, sia per l’aggiornamento professionale che per i concerti, [**qui**](http://www.linecheckfestival.com/).

Ottima line-up anche per il **Jazz Re:Found**, ormai una garanzia nell’ambito dei festival invernali italiani. Quest’anno sarà dal 29 novembre al 3 dicembre a Torino, e tra i nomi degni di nota segnaliamo **Thundercat** e **Roni Size**. Info e prevendite [**qui**](http://jazzrefound.it/never-hype-ever-ahead/).

E con questo è tutto, se abbiamo dimenticato qualcosa ci trovate [**su Facebook**](https://www.facebook.com/hotmcmag). Alla prossima!2
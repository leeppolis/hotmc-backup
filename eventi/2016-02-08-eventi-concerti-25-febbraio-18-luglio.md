---
layout: eventi
category: Eventi
banner: "/assets/uploads/import.eventi/beyform.jpg"
title: "Eventi & Concerti: 25 febbraio – 18 luglio"
excerpt: "Ve lo avevamo preannunciato per primi, e avevamo ragione! Beyoncé torna in Italia, più precisamente allo stadio San Siro di Milano. Ma andiamo con ordine e vediamo che altro c’è di interessante prossimamente. Il 25 e il 26 febbraio tornano in Italia gli Slum Village: la prima data sarà a Roma (location ancora da annunciare), [&hellip"
quote: ""
description: "Ve lo avevamo preannunciato per primi, e avevamo ragione! Beyoncé torna in Italia, più precisamente allo stadio San Siro di Milano. Ma andiamo con ordine e vediamo che altro c’è di interessante prossimamente. Il 25 e il 26 febbraio tornano in Italia gli Slum Village: la prima data sarà a Roma (location ancora da annunciare), [&hellip"
keywords: ""
date: 2016-02-08T00:00:00.000+01:00
author: "Marta Blumi Tripodi"
cover: "/assets/uploads/import.eventi/beyform.jpg"
pagination:
  enabled: true

---

[](https://hotmc.com/wp-content/uploads/2016/02/beyform.jpg)

Ve lo avevamo preannunciato per primi, e avevamo ragione! Beyoncé torna in Italia, più precisamente allo stadio San Siro di Milano. Ma andiamo con ordine e vediamo che altro c’è di interessante prossimamente.

Il 25 e il 26 febbraio tornano in Italia gli **Slum Village**: la prima data sarà a Roma (location ancora da annunciare), la seconda a Milano (al Biko). Più info non appena disponibili, nel frattempo date un occhio **[qui](https://www.facebook.com/slumvillageofficial/photos/a.397144350367178.93255.389418951139718/943445779070363/?type=3&theater)**. Occhio, perché pare che si sia aggiunta un’altra data anche il 24, sempre con location da annunciare.

E a proposito di date TBA, pare che anche **Twista** sarà in visita dalle nostre parti attorno al 20 febbraio: anche in questo caso, più info non appena disponibili.

Per gli amanti del soul più sperimentale, un appuntamento imperdibile: **Bilal** sarà dalle nostre parti per tre show unplugged, il 4 marzo a Firenze, il 5 a Bologna e il 6 a Milano: in ognuno di questi casi, trovate tutte le info **[a questo link](http://www.hubmusicfactory.com/news/453/bilal-tour-unplugged)**.

Giunge alla seconda edizione **Be There or Be Square**, la super jam del Leoncavallo di Milano dedicata agli amanti dell’hip hop più puro e incontaminato: il 5 marzo, dalle 17.00 fino alla mattina dopo, si alterneranno sul palco ospiti d’eccezione tra cui addirittura **Marley Marl** e **Donald D**, ma anche **Alien Army**, **dj Enzo**, **Lugi**, **Mouri**,**Brain**, **Deda** e molti, molti altri: la lista in aggiornamento, nonché tutti i dettagli, li trovate **[qui](https://www.facebook.com/events/804686586343050/)**.

Come previsto, riprogrammate anche le nuove date di **The-Internet**, che avevano annullato il tour europeo dopo le date di Parigi: suoneranno il 22 marzo al Biko di Milano (restano validi i biglietti già acquistati per la data precedente) e il 23 a Bologna (biglietti da riacquistare, in questo caso). Più info sul **[sito del promoter](http://www.comcerto.it/)**.

Il 4 aprile tornano in Italia, più precisamente a Milano, anche **Macklemore & Ryan Lewis**: chi non disdegna sfumature più pop può trovare tutti i dettagli **[qui](http://www.vivoconcerti.com/artisti/macklemore-and-ryan-lewis)**.

Il 16 aprile, grande ritorno in Italia per una delle vere grandi dive della musica black: dopo oltre un decennio, **Mariah Carey** suonerà di nuovo a Milano. Le prevendite (piuttosto care, ma per una voce da cinque ottave la spesa è più che ragionevole) sono già aperte **[qui](http://www.ticketone.it/mariah-carey-biglietti.html?affiliate=ITT&doc=artistPages%2Ftickets&fun=artist&action=tickets&erid=1557836&kuid=461423)**.

Per chi invece preferisce il soul che fa piangere, vi ricordiamo che **Adele** suonerà in Italia per due date all’Arena di Verona, il 28 e il 29 maggio: come prevedibile, però, i biglietti sono ovviamente già esauriti (più info **[qui](http://www.dalessandroegalli.com/events/372/adele)**, in ogni caso).

Altra notizia bomba: il 13 luglio 2016 (sì, sembra un po’ lontano, ma è probabile che i biglietti esauriscano in fretta) **Rihanna** torna in Italia, e stavolta fa le cose in grande: la location del concerto è lo stadio di San Siro a Milano. Tra l’altro, sul palco non sarà sola: la accompagneranno, tra gli altri opening act, **The Weeknd** e **Big Sean**. Già esauriti i biglietti per il prato (a meno di non acquistare un gold ticket), per tutti gli altri potete controllare **[qui](https://www.livenation.it/show/788444/rihanna-anti-world-tour/milano/2016-07-13/it)**.

Ed eccoci infine arrivati a **Beyoncé** aka queen Bee, che ci farà omaggio della sua presenza allo stadio di San Siro il 18 luglio: prevendite disponibili da martedì 9 febbraio per i superfan iscritti al Beyhive Fan Club e alle 12 per i clienti American Express Card; da sabato 13/2 alle 10 su Live Nation e vendita generale da lunedì 15/2 alle 10 su Ticket One. Vi suggeriamo di affrettarvi ad acquistare i biglietti perché l’ultima volta che è stata a Milano sono andati esauriti in otto minuti d’orologio: in ogni caso, più info **[su Facebook](https://www.facebook.com/events/1668905290064018/)**.

Per oggi finisce qui, se volete segnalarci altre date ci trovate su **[Facebook](https://www.facebook.com/hotmcmag)**!
---
layout: eventi
category: Eventi
banner: "/assets/uploads/import.eventi/koolherc_480x500_scaled_cropp.jpg"
title: "Eventi & Concerti: 24 ottobre – 10 marzo"
excerpt: "Bentornati! Questa settimana ci sono un bel po’ di novità: sfortunatamente per chi vive altrove, però, vi preannunciamo subito che si concentrano quasi tutte nell’area di Roma e Milano. Ma cominciamo da Roma, ricordandovi che sul palco del Forte Prenestino ci saranno sul palco i Dead Prez e la favolosa Shadia Mansour, soprannominata “La first lady dell’hip hop arabo”, [&hellip"
quote: ""
description: "Bentornati! Questa settimana ci sono un bel po’ di novità: sfortunatamente per chi vive altrove, però, vi preannunciamo subito che si concentrano quasi tutte nell’area di Roma e Milano. Ma cominciamo da Roma, ricordandovi che sul palco del Forte Prenestino ci saranno sul palco i Dead Prez e la favolosa Shadia Mansour, soprannominata “La first lady dell’hip hop arabo”, [&hellip"
keywords: ""
date: 2013-10-22T00:00:00.000+01:00
author: "Marta Blumi Tripodi"
cover: "/assets/uploads/import.eventi/koolherc_480x500_scaled_cropp.jpg"
pagination:
  enabled: true

---

[ ](https://hotmc.com/eventi-concerti-24-ottobre/koolherc%5F480x500%5Fscaled%5Fcropp/)

Bentornati! Questa settimana ci sono un bel po’ di novità: sfortunatamente per chi vive altrove, però, vi preannunciamo subito che si concentrano quasi tutte nell’area di Roma e Milano.

Ma cominciamo da Roma, ricordandovi che sul palco del Forte Prenestino ci saranno sul palco i **Dead Prez** e la favolosa **Shadia Mansour**, soprannominata “La first lady dell’hip hop arabo”, con opening di Kento e dj set di Ice One e 187Klan. Per info, vi rimandiamo al [**sito del Forte Prenestino**](http://www.forteprenestino.net/ "http://www.forteprenestino.net/").

Il 25 ottobre, sempre a Roma, c’è il **This Is Rome** al Maxxi, un gigantesco silent party in cui le principali crew che animano la nightlife romana (compresi molti soundsystem dalle sonorità hip hop e black) suoneranno il proprio dj set a cui il pubblico potrà “sintonizzarsi” tramite apposite cuffie wireless. Tutte le info le trovate [**qui**](http://thisisrome.it/ "http://thisisrome.it/").

Super-confermata, poi, la data di **Araab Muzik** al Bitte di Milano il 31 ottobre, dove sarà presente anche **David Rodigan**: restate sintonizzati per vincere i biglietti su Hotmc! Nel frattempo, più info [**qui**](https://www.facebook.com/events/174563726065544/?fref=ts "https://www.facebook.com/events/174563726065544/?fref=ts").

L’1 novembre, come già sapete, arriva **Charles Bradley** al Bloom di Mezzago: quello che ancora non sapete, però, è che si è aggiunta anche una data a Roma, il 2 novembre all’Angelo Mai Altrove Occupato. Per info vi rimandiamo al [**sito degli organizzatori**](http://www.dnaconcerti.com/c/charles-bradley.html "http://www.dnaconcerti.com/c/charles-bradley.html").

Sempre a Roma l’1 novembre si festeggia l’**Italian Universal Zulu Nation Anniversary** con workshop, dj set, battle per b-boy e tanto altro. Più info sul [**sito della Zulu Nation**](https://zulunationitalia.blogspot.it/2013/10/italian-universal-zulu-nation.html "http://zulunationitalia.blogspot.it/2013/10/italian-universal-zulu-nation.html").

Ricordiamo che il 9 novembre i **Dilated Peoples** tornano a Milano nella stessa location che avevano letteralmente ribaltato qualche anno fa, ovvero il Tunnel. I biglietti sono già in vendita sul [**sito di Livenation**](https://www.livenation.it/artist/dilated-peoples-tickets "http://www.livenation.it/artist/dilated-peoples-tickets").

Sbarcano in Italia anche i **RDGLDGRN** (si legge Red Gold Green), nuova formazione rap dall’approccio indie, prodotta da Dave Grohl dei Foo Fighters: ancora del tutto sconosciuti anche in patria, si possono apprezzare per la prima volta dal vivo il 13 novembre al XS Live di Roma e il 15 al Lo-Fi di Milano. Per info, vi rimandiamo al [**sito del promoter**](http://www.eflive.it/home.html "http://www.eflive.it/home.html").

Sempre il 15 novembre, sempre a Milano, c’è il ritorno dei **Take 6** al Blue Note, uno dei più storici e validi gruppi vocali R&B in circolazione. Suoneranno anche la sera dopo, per chi non volesse perderseli. Tutti i dettagli [**sul sito**](http://www.bluenotemilano.com/evento/take-6-5/ "http://www.bluenotemilano.com/evento/take-6-5/").

Il 15, 16 e 17 novembre, al Cism di Lido Adriano (Ra), non perdetevi l’**Under Festival**, di cui Hotmc è media partner: una rassegna dedicata al rap underground italiano nata da un’idea di Moder e Brain che vedrà alternarsi sul palco Egreen, Loop Loona, Johnny Roy, Blodi B, Willie Peyote, Tesuan, Don Diegoh + Piero R, Claver Gold, Kenzie, Murubutu e molti altri ancora. Per info vi rimandiamo al [**relativo articolo su Hotmc**](https://hotmc.com/under-festival-tre-giorni-di-hip-hop-a-ravenna-in-collaborazione-con-hotmc/ "http://hotmc.com/under-festival-tre-giorni-di-hip-hop-a-ravenna-in-collaborazione-con-hotmc/") (e vi invitiamo a tenere d’occhio queste pagine, perché a breve metteremo in palio i biglietti!).

Il 19 novembre, un appuntamento imperdibile per chi ama il nuovo r’n’b inglese contaminato con l’elettronica: **Alunageorge**, sorprendente duo londinese, sbarca a Milano per la loro unica data italiana. Le prevendite sono [**già aperte**](http://www.barleyarts.com/Concerti/1/3/8585/alunageorge-milano "http://www.barleyarts.com/Concerti/1/3/8585/alunageorge-milano").

Gli **Hiatus Kayiote**, alfieri del soul sperimentale made in Australia, già reduci da un featuring con Q-Tip, suoneranno invece al Circolo Magnolia di Segrate (MI) il 26 novembre: le prevendite sono [**già aperte**](http://www.ticketone.it/hiatus-kaiyote-biglietti.html?affiliate=ITT&doc=artistPages/tickets&fun=artist&action=tickets&kuid=483339 "http://www.ticketone.it/hiatus-kaiyote-biglietti.html?affiliate=ITT&doc=artistPages/tickets&fun=artist&action=tickets&kuid=483339").

Il 3 dicembre è il turno di **Imany**, astro nascente del soul, che arriva a Milano per la prima volta: le prevendite sono [**già aperte**](http://www.ticketone.it/biglietti-imany-milano.html?affiliate=ITT&doc=artistPages%2Ftickets&fun=artist&action=tickets&key=1051044%243313092 "http://www.ticketone.it/biglietti-imany-milano.html?affiliate=ITT&doc=artistPages%2Ftickets&fun=artist&action=tickets&key=1051044%243313092").

Il 6 dicembre, l’evento clou di questa edizione e probabilmente anche l’evento clou dell’anno. Avete mai assistito a un block party originale, di quelli in cui era **dj Kool Herc** a spinnare i dischi? No? Bene, segnatevi questa data, perché al Leoncavallo arriva proprio lui, il padre fondatore dell’hip hop, insieme a una carrellata di altri padri fondatori italiani tra cui dj Gruff, dj Skizo, The Next One e molti altri, per una jam d’eccezione in cui si terranno anche corsi e seminari. Imperdibile per chiunque ami il sapore del rap com’era una volta. Per ulteriori info per ora vi rimandiamo al [**comunicato** ](https://www.facebook.com/photo.php?fbid=10151647887661875&set=gm.687313527954977&type=1&theater "https://www.facebook.com/photo.php?fbid=10151647887661875&set=gm.687313527954977&type=1&theater")diramato su Facebook da dj Skizo.

Last but not least, saltiamo a marzo con tutt’altro genere di appuntamento: per chi ama il pop/r’n’b’ un po’ giovanilista, **Jason Derulo** suonerà a Milano proprio il 10/03 del 2014\. Le prevendite sono[ **già aperte**](http://www.ticketone.it/biglietti-jason-derulo-milano.html?affiliate=ITT&doc=artistPages%2Ftickets&fun=artist&action=tickets&key=807597%243356276 "http://www.ticketone.it/biglietti-jason-derulo-milano.html?affiliate=ITT&doc=artistPages%2Ftickets&fun=artist&action=tickets&key=807597%243356276").

Come al solito, se ci fossimo persi qualcosa, ci fate cosa gradita segnalandocelo [**su Facebook**](https://www.facebook.com/hotmcmag "https://www.facebook.com/hotmcmag"). Alla prossima settimana!

**UPDATE #1:** E’ raro che aggiorniamo la rubrica il giorno dopo averla pubblicata, am ci sono già tre nuove date da segnalare. La prima: 17 novembre, **Crazy Legs** della Rocksteady Crew al [**Reverse**](https://www.facebook.com/ReverseSoundCafe?fref=ts "https://www.facebook.com/ReverseSoundCafe?fref=ts") di Pisa. La seconda: 21 novembre, **Kool G Rap e AZ** al [**CSOA La Strada**](https://www.facebook.com/events/196514243865253/ "https://www.facebook.com/events/196514243865253/") di Roma. 23 Novembre: **Lords of the Underground** sempre al [**Reverse**](https://www.facebook.com/ReverseSoundCafe?fref=ts "https://www.facebook.com/ReverseSoundCafe?fref=ts") di Pisa. 24 Novembre: **Myron & E** (r’n’b direttamente dalla Stones Throw) al [**Biko**](https://www.facebook.com/events/1391269607772440/ "https://www.facebook.com/events/1391269607772440/") di Milano. Più info nella prossima puntata!
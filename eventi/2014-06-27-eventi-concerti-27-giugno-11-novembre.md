---
layout: eventi
category: Eventi
banner: "/assets/uploads/import.eventi/gregory-porter858_2659146k.jpg"
title: "Eventi & Concerti: 27 giugno – 11 novembre"
excerpt: "Voglia di concerti? Noi ne abbiamo parecchia, perciò bentornati su questi schermi: ecco tutto ciò che non potete assolutamente perdervi nei prossimi mesi. Grandi soddisfazioni soprattutto per gli amanti del soul. Partiamo da stasera: al Carroponte di Milano, infatti, è previsto il concerto di Myron & E (ve ne avevamo già parlato qui), tutte le [&hellip"
quote: ""
description: "Voglia di concerti? Noi ne abbiamo parecchia, perciò bentornati su questi schermi: ecco tutto ciò che non potete assolutamente perdervi nei prossimi mesi. Grandi soddisfazioni soprattutto per gli amanti del soul. Partiamo da stasera: al Carroponte di Milano, infatti, è previsto il concerto di Myron & E (ve ne avevamo già parlato qui), tutte le [&hellip"
keywords: ""
date: 2014-06-27T00:00:00.000+01:00
author: "Marta Blumi Tripodi"
cover: "/assets/uploads/import.eventi/gregory-porter858_2659146k.jpg"
pagination:
  enabled: true

---

[](https://hotmc.com/wp-content/uploads/2014/06/gregory-porter858%5F2659146k.jpg)

Voglia di concerti? Noi ne abbiamo parecchia, perciò bentornati su questi schermi: ecco tutto ciò che non potete assolutamente perdervi nei prossimi mesi. Grandi soddisfazioni soprattutto per gli amanti del soul.

Partiamo da stasera: al Carroponte di Milano, infatti, è previsto il concerto di **Myron & E** (ve ne avevamo già parlato [**qui**](https://hotmc.com/myron-e-lintervista/ "http://hotmc.com/myron-e-lintervista/")), tutte le info sul [**sito ufficiale**](http://www.carroponte.org/ "http://www.carroponte.org/").

Vi segnaliamo anche il **Kappa FuturFestival** di Torino, una rassegna diurna che si svolgerà al parco Doria il 5 e 6 luglio: anche se si tratta principalmente di musica dance ed elettronica potrebbero esserci artisti di vostro interesse, come ad esempio i **Disclosure**. I dettagli sul [**sito ufficiale**](http://www.ticketone.it/max-romeo-biglietti-pinarella-di-cervia.html?affiliate=ITT&doc=artistPages/tickets&fun=artist&action=tickets&key=1008872$3943592 "http://www.ticketone.it/max-romeo-biglietti-pinarella-di-cervia.html?affiliate=ITT&doc=artistPages/tickets&fun=artist&action=tickets&key=1008872$3943592").

Torniamo poi all’imperdibile line up dell’**Umbria Jazz** di quest’anno: tra i nomi più interessanti segnaliamo la Daptone Revue (ovvero i principali artisti della Daptone Records, tra cui **Sharon Jones & the Dap-Kings** e **Charles Bradley**) l’11 luglio; **Natalie Cole** il 18 luglio; **Herbie Hancock** il 16 luglio; e soprattutto, i **Roots** il 19 luglio. In ognuno di questi casi, più info [**qui**](http://www.umbriajazz.com/pagine/artisti-000 "http://www.umbriajazz.com/pagine/artisti-000").

E sempre l’11 luglio c’è anche **George Benson** a Milano al festival di Villa Arconati, vedi [**sito ufficiale**](http://www.festivalarconati.com/index.php/artisti/george-benson/ "http://www.festivalarconati.com/index.php/artisti/george-benson/").

Il 12 luglio è il turno di **Max Romeo**, uno dei nomi più blasonati del reggae giamaicano, che sbarca a Pinarella di Cervia: tenete d’occhio Hotmc perché a breve vi regaleremo i biglietti, nel frattempo prevendite [**qui**](http://www.ticketone.it/max-romeo-biglietti-pinarella-di-cervia.html?affiliate=ITT&doc=artistPages/tickets&fun=artist&action=tickets&key=1008872$3943592 "http://www.ticketone.it/max-romeo-biglietti-pinarella-di-cervia.html?affiliate=ITT&doc=artistPages/tickets&fun=artist&action=tickets&key=1008872$3943592").

Il 14 luglio, invece, arrivano i **Cypress Hill**, in occasione del City Sound Festival di Milano: i dettagli su [**Facebook**](https://www.facebook.com/events/526307467480920/ "https://www.facebook.com/events/526307467480920/").

Anche **Stevie Wonder** torna finalmente in Italia, più precisamente al Lucca Summer Festival, il 20 luglio: prevendite esaurite nel giro di 24 ore, praticamente. L’unica è tentare con canali alternativi.

Il 24/25/26 luglio c’è il **Giffoni Music Concept** in provincia di Salerno: Hotmc vi regala i biglietti [**qui**](https://hotmc.com/competition-giffoni-music-concept-vinci-i-biglietti-per-tutti-i-concerti-rap/ "http://hotmc.com/competition-giffoni-music-concept-vinci-i-biglietti-per-tutti-i-concerti-rap/"), non perdeteli!

**Gregory Porter**, in compagnia degli **Incognito**, sarà a Milano al festival di Villa Arconati il 24 luglio (info **[sul sito](http://www.festivalarconati.com/index.php/artisti/incognito-gregory-porter/ "http://www.festivalarconati.com/index.php/artisti/incognito-gregory-porter/")** del festival). Occhio, perché gli Incognito faranno praticamente il giro dell’Italia intera nel mese di luglio: oltre a Milano saranno in Sardegna, a Roma, a Bari e in Toscana: tutte le date [**qui**](http://www.incognito.org.uk/touring "http://www.incognito.org.uk/touring").

Tenete d’occhio anche il L**ocus Festival**, che per tre weekend di seguito a partire da quello del 24 luglio animerà la ridente Locorotondo, in Puglia, con artisti del calibro di **Gregory Porter**, **Seun Kuti**, **Gilles Peterson** e perfino **dj Gruff** in una session speciale con il trombettista **Gianluca Petrella**. Gratis, oltretutto: da non perdere assolutamente, occhio al [**sito**](http://www.locusfestival.it/2014/ "http://www.locusfestival.it/2014/").

Torniamo anche a segnalarvi l’unica data italiana di**Snoop Dogg**, il 30 luglio al City Sound Festival di Milano: settimana prossima in palio altri biglietti su Hotmc! Nel frattempo, prevendite già aperte**[qui](http://www.ticketone.it/biglietti.html?affiliate=ITT&fun=search&action=search&doc=search%2Fsearch&detailadoc=erdetaila&detailbdoc=evdetailb&kudoc=artist&sort%5Fby=score&sort%5Fdirection=desc&fuzzy=yes&suchbegriff=Snoop+Dogg "http://www.ticketone.it/biglietti.html?affiliate=ITT&fun=search&action=search&doc=search%2Fsearch&detailadoc=erdetaila&detailbdoc=evdetailb&kudoc=artist&sort_by=score&sort_direction=desc&fuzzy=yes&suchbegriff=Snoop+Dogg").**

Per gli amanti del reggae, una data estiva imperdibile: **General Levy, Horace Andy, Shaggy** e molti altri si esibiranno al **Venice Sunsplash** dal 27 al 31 agosto. Tutte le info su [**Facebook**](https://www.facebook.com/events/228206327383291/?ref=5 "https://www.facebook.com/events/228206327383291/?ref=5").

Ricordiamo poi che torna in Italia anche **Pusha T**, che il 29 agosto sarà al Rock Planet di Pinarella di Cervia: info su[**Facebook**](https://www.facebook.com/events/700222740020067 "https://www.facebook.com/events/700222740020067").

Settembre segna un graditissimo ritorno per gli amanti del soul: quello di **Pharrell Williams**, il cui concerto è stato annunciato proprio oggi per il 20 settembre al Forum di Assago. Le prevendite aprono alle 10.00 di venerdì 23 maggio[**qui**](https://www.livenation.it/ "http://www.livenation.it/").

E tornano infine anche **Sharon Jones & the Dap-Kings**, che l’11 novembre faranno una capatina a Milano dopo una lunga pausa dalle scene per via del cancro di Sharon. I dettagli sono [**qui**](https://www.facebook.com/dnaconcertieproduzioni/photos/a.185137644864810.40950.141382855906956/752195684825667/?type=1 "https://www.facebook.com/dnaconcertieproduzioni/photos/a.185137644864810.40950.141382855906956/752195684825667/?type=1").

Come sempre, fateci sapere se ci siamo persi qualcosa su [**Facebook**](https://www.facebook.com/hotmcmag "https://www.facebook.com/hotmcmag"). Alla prossima settimana!
---
layout: eventi
category: Eventi
banner: "/assets/uploads/import.eventi/cut-killer.jpg"
title: "Eventi & Concerti: 6 maggio – 7 agosto"
excerpt: "Bentornati per un nuovo episodio del nostro adorato calendario eventi e concerti! Anche questa settimana c’è tantissima carne al fuoco, perciò andiamo a cominciare. Questa domenica, il 6 maggio, l’afrofuturismo regna a Roma con gli Oshun, un duo hip hop soul di Washington già lanciatissimo in patria e di passaggio dalla capitale: da non perdere! [&hellip"
quote: ""
description: "Bentornati per un nuovo episodio del nostro adorato calendario eventi e concerti! Anche questa settimana c’è tantissima carne al fuoco, perciò andiamo a cominciare. Questa domenica, il 6 maggio, l’afrofuturismo regna a Roma con gli Oshun, un duo hip hop soul di Washington già lanciatissimo in patria e di passaggio dalla capitale: da non perdere! [&hellip"
keywords: ""
date: 2018-05-04T00:00:00.000+01:00
author: "Marta Blumi Tripodi"
cover: "/assets/uploads/import.eventi/cut-killer.jpg"
pagination:
  enabled: true

---

Bentornati per un nuovo episodio del nostro adorato calendario eventi e concerti! Anche questa settimana c’è tantissima carne al fuoco, perciò andiamo a cominciare.

Questa domenica, il 6 maggio, l’afrofuturismo regna a Roma con gli **Oshun**, un duo hip hop soul di Washington già lanciatissimo in patria e di passaggio dalla capitale: da non perdere! Prevendite [**qui**](https://www.residentadvisor.net/events/1101234).

L’11 maggio è stata annunciata l’imperdibile tranche italiana del tour di **Sam Smith**: più precisamente, l’11 maggio a Milano e il 12 a Verona. Tutti i dettagli [**qui**](http://www.vivoconcerti.com/artisti/sam-smith).

Il 12 maggio torna a Milano anche **Black Milk**, un concerto che vi consigliamo assolutamente di non perdervi se siete in zona, perché con la sua Nat Turner Band è in grado letteralmente di buttare giù il locale. Più info non appena disponibili.

E il 12 maggio a Roma un monumento dell’hip hop francese, **dj Cut Killer**, che si esibirà all’interno della rassegna Outdoor Festival. Prevendite e info [**qui**](https://www.out-door.it/line-up/). (_Continua dopo la foto_)

Il 16 maggio, invece, arriva a Milano uno dei jazzisti in assoluto più amati dai rapper di ieri e di oggi, **Kamasi Washington**. Il suo straordinario show sarà l’anteprima primaverile del tradizionale Linecheck Festival: più info [**qui**](https://www.facebook.com/events/1987950528160061/).

Il 17 maggio arriva in Italia, a Milano, anche **G-Eazy**, uno dei perfetti anelli di congiunzione tra rap e pop: tutte le info [**qui**](https://www.livenation.it/artist/g-eazy-tickets).

Tre date italiane anche per **Fantastic Negrito**, considerato uno degli eredi di Prince. Il 6 giugno sarà a Desio (MB), il 7 a Bologna e l’8 a Roma: tutte le info [**qui**](https://www.barleyarts.com/artista/fantastic-negrito/).

Torniamo poi sull’argomento **Radar Festival**, in programma l’8 e il 9 giugno a Milano, perché sono stati annunciati altri nomi. Si tratta di una rassegna molto orientata alla musica urban e elettronica: tra i tanti nomi presenti in cartellone, da non perdere assolutamente la cantante urban **Abra**, il rapper svedese **Yung Lean**, la trapper catalana B**ad Gyal** e tanti altri. In particolare, si aggiungono alla carrellata anche **Sampha** e gli **Young Fathers**, entrambi nomi importantissimi per l’urban inglese. Tutte le info [**qui**](https://www.facebook.com/radarfestivalitaly).

Il 4 luglio un’altra graditissima new entry: **Action Bronson** arriverà infatti in concerto a Milano, un’occasione da non perdere. Le prevendite sono già aperte e si acquistano [**qui**](http://www.ticketone.it/biglietti.html?affiliate=ITT&doc=artistPages%2Ftickets&fun=artist&action=tickets&erid=2148445&includeOnlybookable=false&x10=1&x11=action%20bronson).

E dal 4 all’8 luglio chi è in Puglia e limitrofi non può assolutamente perdersi il clamoroso **Viva! Festival** in Valle d’Itria. Improntato soprattutto sulla musica elettronica e dintorni, regala anche grandi soddisfazioni agli amanti dell’urban grazie alla presenza di artisti come **Jamie XX** e **Sampha**. Info [**qui**](https://clubtoclub.it/it/viva-18/).

Annunciato anche il primo cartellone del sempre ottimo **Locus Festival**: il 7 luglio sono in arrivo a Locorotondo **R+R = NOW**, ovvero il supergruppo di **Robert Glasper, Terrace Martin, Christian Scott, Atunde Adjua, Derrick Hodge, Justin Tyson e Taylor McFerrin**; info [**qui**](https://www.locusfestival.it/site/?p=3082).

E sempre il 7 luglio, uno dei tasti più dolenti della nostra rubrica (almeno, per chi non si è accaparrato i biglietti): il primo e unico concerto italiano di **Eminem**, a Milano. Le prevendite sono andate del tutto esaurite in poche ore e dalla regia ci comunicano che non verranno riaperte, perché gli oltre 70.000 posti disponibili si sono letteralmente polverizzati. Il nostro consiglio, se vi siete persi i biglietti, è NON rivolgervi a circuiti di secondary ticketing ma di guardare i post sull’[**evento ufficiale di Indipendente Concerti**](https://www.facebook.com/events/1582246268549307/), perché parecchie persone stanno già vendendo i propri biglietti in quanto impossibilitati ad andare. Eviterete di ricomprarli a prezzi folli e farete un favore a chi a malincuore deve rinunciare ad essere presente.

L’8 luglio il supergruppo formato da parte dei Public Enemy, parte dei Cypress Hill e parte dei Rage Against the Machine, ovvero i **Prophets of Rage**, arriva a Milano: info [**qui**](http://milanosummerfestival.it/portfolio/prophets-of-rage/).

Occhio, perché tra il 6 e l’8 luglio è necessario il dono dell’ubiquità (meglio saperlo prima, così ci si prepara). Oltre a tutti gli eventi sopra citati, infatti, arriva in Italia anche il favoloso e premiato OTR II Tour di **Beyoncé e Jay-Z**. Le due date (6 luglio allo stadio San Siro di Milano, 8 luglio all’Olimpico di Roma) non sono ancora completamente sold out, ma poco ci manca: nel momento in cui vi scriviamo a Milano restano solo poche decine di posti sugli spalti, mentre a Roma c’è ancora qualche piccola speranza di acquistare i biglietti per il prato. In ogni caso, se era vostra intenzione esserci, il consiglio è di muoversi in fretta. Molto in fretta. Prevendite [**qui**](http://www.ticketone.it/jay-z-and-beyonce.html?affiliate=ITT&doc=artistPages/overview&fun=artist&action=overview&kuid=458232).

Il 10 luglio, uno dei nomi più caldi dell’R’n’B americano arriva a Milano: **Khalid**. Ha solo diciannove anni ma ha già collaborato con i più grandi, da Kendrick Lamar in giù, perciò vale davvero la pena vederlo sul palco: info [**qui**](http://www.ticketone.it/tickets.html?affiliate=IGA&doc=artistPages/tickets&fun=artist&action=tickets&includeOnlybookable=true&kuid=550158&xtor=SEC-303030332-GOO-[Khalid%5F-%5FSOLO]-[251809274862]-S-[%2Bkhalid]&gclid=Cj0KCQiAieTUBRCaARIsAHeLDCSa8VZ96Uge3O4V3YCl9jcKl1kdfYnAZ63V8BrHbDfuvrPNetbzwwYaAvBHEALw%5FwcB).

E il 10 luglio non va male neanche ai romani, perché è appena stata annunciata una data italiana di **Post Malone** proprio al Rock in Roma. Prevendite già aperte [**qui**](http://www.ticketone.it/post-malone-biglietti.html?affiliate=ITT&doc=artistPages%2Ftickets&fun=artist&action=tickets&erid=2157176).

Altra grandissima novità è l’arrivo dei **Gorillaz**, per la prima volta in Italia. Suoneranno nell’ambito del Lucca Summer Festival il 12 luglio, e la prevendita è disponibile: [**questo** ](http://www.ticketone.it/biglietti.html?affiliate=ITT&doc=artistPages/overview&fun=artist&action=overview&kuid=460208&x10=1&x11=gorillaz)è il link per tentare la sorte.

Il 13 luglio, Umbria Jazz dà il benvenuto sul palco a un maestro assoluto, **Quincy Jones**, che festeggia il suo ottantacinquesimo compleanno con un concerto d’eccezione e moltissimi ospiti sul palco, tra cui la divina **Erykah Badu**. Perugia is the place to be: info e biglietti [**qui**](http://www.umbriajazz.com/artisti/quincy-jones-85th-birthday-celebration).

E il 15 luglio è il turno di **Joss Stone** all’Arena di Verona: info [**qui**](http://www.ticketone.it/joss-stone-biglietti-verona.html?affiliate=ITT&doc=artistPages/tickets&fun=artist&action=tickets&key=2132515$10572061).

Belle notizie: **Anderson.Paak** torna a suonare in Italia, stavolta al Carroponte di Milano il 18 luglio. Dopo il sold out dell’anno scorso a Verona, non ci sono più scuse per non recuperarlo al volo: prevendite già aperte [**qui**](http://www.ticketone.it/anderson-paak-the-free-nationals.html?affiliate=ITT&doc=artistPages/overview&fun=artist&action=overview&kuid=535427).

Per chi non disdegna l’elettronica: annunciati anche **MGMT + Justice**il 17 luglio a Milano (prevendite [**qui**](http://www.ticketone.it/justice-mgmt-biglietti-milano.html?affiliate=ITT&doc=artistPages/tickets&fun=artist&action=tickets&key=2093816$10401512)) e i **Chemical Brothers** a Roma il 19 luglio (prevendite [**qui**](http://www.ticketone.it/the-chemical-brothers-biglietti.html?affiliate=IGA&doc=artistPages%2Ftickets&fun=artist&action=tickets&erid=2088585&kuid=487675)).

Bellissima notizia anche per gli amanti dell’R’n’B contemporaneo e sperimentale: il magnifico progetto **Rhye** sbarca in Italia, più precisamente in Friuli a Sesto al Reghena, il 7 agosto. Prevendite [**qui**](http://www.ticketone.it/rhye-biglietti.html?affiliate=ITT&doc=artistPages%2Ftickets&fun=artist&action=tickets&erid=2173719).

E con questo è tutto, se abbiamo dimenticato qualcosa ci trovate [**su Facebook**](https://www.facebook.com/hotmcmag). Alla prossima!
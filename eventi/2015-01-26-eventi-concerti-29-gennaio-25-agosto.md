---
layout: eventi
category: Eventi
banner: "/assets/uploads/import.eventi/JustBlaze.jpeg"
title: "Eventi & Concerti: 29 gennaio – 25 agosto"
excerpt: "Arieccoci qui, con una serie di novità da non perdere! Si parte con una bella novità: giovedì 29 gennaio Just Blaze sarà ospite a Brescia per una serata che promette di essere memorabile: info su Facebook. Il 13 febbraio, sempre a Milano, è il turno di Lionel Richie: un concerto dell’ex leader dei Commodores è davvero [&hellip"
quote: ""
description: "Arieccoci qui, con una serie di novità da non perdere! Si parte con una bella novità: giovedì 29 gennaio Just Blaze sarà ospite a Brescia per una serata che promette di essere memorabile: info su Facebook. Il 13 febbraio, sempre a Milano, è il turno di Lionel Richie: un concerto dell’ex leader dei Commodores è davvero [&hellip"
keywords: ""
date: 2015-01-26T00:00:00.000+01:00
author: "Marta Blumi Tripodi"
cover: "/assets/uploads/import.eventi/JustBlaze.jpeg"
pagination:
  enabled: true

---

Arieccoci qui, con una serie di novità da non perdere!

Si parte con una bella novità: giovedì 29 gennaio **Just Blaze** sarà ospite a Brescia per una serata che promette di essere memorabile: info su [**Facebook**](https://www.facebook.com/events/442180529268876/?pnref=story "https://www.facebook.com/events/442180529268876/?pnref=story").

Il 13 febbraio, sempre a Milano, è il turno di **Lionel Richie**: un concerto dell’ex leader dei Commodores è davvero un’emozione unica per gli amanti del soul. Le prevendite sono [**già aperte**](http://www.ticketone.it/lionel-richie-biglietti.html?affiliate=ITT&doc=artistPages/overview&fun=artist&action=overview&kuid=461112 "http://www.ticketone.it/lionel-richie-biglietti.html?affiliate=ITT&doc=artistPages/overview&fun=artist&action=overview&kuid=461112").

E sempre il 13 febbraio ripartono le serate **Massive Milano** con una line-up da non perdere tutta dedicata a US e dintorni: S**tokka e Madbuddy, Shocca, Johnny Marsiglia & Big Joe, Louis Dee**. Vi regaleremo alcuni biglietti nei prossimi giorni, perciò state all’occhio! Nel frattemo, trovate le info **[qui](https://www.facebook.com/events/755676621186930/?fref=ts "https://www.facebook.com/events/755676621186930/?fref=ts")**.

Un evento da non perdere per tutti i veri appassionati: il 18 febbraio a Milano, **Renegades of Funk play Afrika Bambaataa**. Ovvero, **dj Shadow** e **Cut Chemist** ai piatti per omaggiare il padre nobile della cultura hip hop. I dettagli si trovano [**qui**](https://www.livenation.it/event/580835/renegades-of-ryhthm-play-afrika-bambaataa-tickets "http://www.livenation.it/event/580835/renegades-of-ryhthm-play-afrika-bambaataa-tickets").

Probabilmente un artista da andare a vedere più per curiosità che per fanatismo: **Collie Buddz** sarà a Milano il 22 febbraio. Prevendite e info sul [**sito di Live Nation**](https://www.livenation.it/event/589590/collie-buddz-tickets "http://www.livenation.it/event/589590/collie-buddz-tickets").

Il 7 marzo, una bella novità: **FKA Twigs**, sensazionale astro nascente dell’R’n’B, per molti considerata la nuova Sade, suonerà a Milano per la sua unca data italiana: le prevendite sono [**già aperte**](http://www.mailticket.it/evento/4420 "http://www.mailticket.it/evento/4420").

Ricordiamo anche che **Sam Smith**, la vera rivelazione dell’R’n’B di quest’anno, arriverà a Milano il prossimo 9 marzo: purtroppo, però, l’evento è ormai sold-out.

Torna in Italia anche **Marcus Miller**, una vera e propria leggenda del jazz, amatissimo anche da chi ascolta altri generi musicali derivati dalla black. Sarà il 31 marzo a Roma, l’1 aprile a Padova e il 2 aprile a Milano: i dettagli li trovate [**qui**](http://dalessandroegalli.com/events/333/marcus-miller "http://dalessandroegalli.com/events/333/marcus-miller").

Infine, un’altra novità in previsione dell’estate: è stata appena annunciata l’unica data italiana di **Yelawolf**, prevista per il 25 agosto al Magnolia. Prevendite aperte da domattina su [**Ticketone**](https://www.facebook.com/events/442180529268876/?pnref=story "https://www.facebook.com/events/442180529268876/?pnref=story").

E con questo è più o meno tutto. Come sempre, segnalateci eventuali dimenticanze su [**Facebook**](https://www.facebook.com/hotmcmag "http://www.facebook.com/hotmcmag"). Alla prossima!
---
layout: eventi
category: Eventi
banner: "/assets/uploads/import.eventi/unstoppable.jpg"
title: "Eventi & Concerti: 13 settembre – 7 dicembre"
excerpt: "Bentrovati con la prima carrellata di appuntamenti imperdibili per la nuova stagione! L’autunno è sempre una stagione calda per gli eventi e i concerti, ma stavolta cominciamo parlando di alcune cancellazioni: non solo quella del concerto di 50 Cent, che avrebbe dovuto tenersi a Monza il 9 settembre e che è stato annullato (ufficialmente per carenza di biglietti [&hellip"
quote: ""
description: "Bentrovati con la prima carrellata di appuntamenti imperdibili per la nuova stagione! L’autunno è sempre una stagione calda per gli eventi e i concerti, ma stavolta cominciamo parlando di alcune cancellazioni: non solo quella del concerto di 50 Cent, che avrebbe dovuto tenersi a Monza il 9 settembre e che è stato annullato (ufficialmente per carenza di biglietti [&hellip"
keywords: ""
date: 2016-09-12T00:00:00.000+01:00
author: "Marta Blumi Tripodi"
cover: "/assets/uploads/import.eventi/unstoppable.jpg"
pagination:
  enabled: true

---

Bentrovati con la prima carrellata di appuntamenti imperdibili per la nuova stagione! L’autunno è sempre una stagione calda per gli eventi e i concerti, ma stavolta cominciamo parlando di alcune **cancellazioni**: non solo quella del concerto di **50 Cent**, che avrebbe dovuto tenersi a Monza il 9 settembre e che è stato annullato (ufficialmente per carenza di biglietti venduti) ma anche quella del tour italiano di **Sean Paul**. Inizialmente previsto per giugno e poi rimandato a settembre e ridotto a due sole date – 15 a Milano e 16 a Padova) è stato definitivamente cancellato: per il rimborso dei biglietti, info [**qui**](http://www.ticketone.it/sean-paul-biglietti.html?affiliate=ITT&doc=artistPages/tickets&fun=artist&action=tickets&kuid=462832).

Per quanto riguarda invece gli eventi ancora previsti in calendario e da non perdere, il primo da segnalare è senz’altro la **mostra personale di Eron**, una vera e propria divinità della street art: si terrà a Milano, inaugura martedì 13 settembre e sarà visitabile fino al 5 novembre. Tutte le informazioni (anche sul vernissage) [**qui**](https://www.facebook.com/events/742627302545159/).

Pochi giorni dopo, sempre a Milano dal 14 al 18 settembre, arriva il **Linecheck Music Meeting**: ispirato alle music platform internazionali, come SxSw o Eurosonic (che sono conferenze rivolte soprattutto agli addetti ai lavori), sarà un’occasione per approfondire e discutere il music business in ogni sua forma. Da non perdere, in particolare, la presentazione live ufficiale di **AVANTGUARDIA,** avveniristico ed innovativo progetto audiovisivo ideato da **Shablo** insieme a Macee ai registi **Ok Rocco e Pepsy Romanoff.** Info [**qui**](http://www.linecheckfestival.com).

Il 15 settembre c’è anche la **presentazione del documentario _Unstoppable_** ad opera dell’ottimo Giuseppe U-Net Pipitone, scrittore e grande esperto di cultura hip hop, che racconta le origini della scena di Londra: da non perdere, info [**qui**](https://www.facebook.com/unstoppabledocumentary/?pnref=story).

Sabato 17 settembre c’è la finale nazionale del **Tecniche Perfette**, giunto alla tredicesima edizione: stavolta il teatro dello scontro sarà il Mamamia di Senigallia: oltre ai vincitori delle varie semifinali regionali ci saranno anche 5 ospiti ancora segreti. Per info, date un occhio alla [**pagina Facebook ufficiale**](https://www.facebook.com/TecnichePerfette/.).

Per i più party-oriented, il 22 settembre **Trina** sarà presente all’Hollywood di Milano per un esclusivo showcase: info [**qui**](https://www.facebook.com/events/300379336998735/).

Ricordiamo che ad ottobre tornerà in Italia il prodigio del contemporary R’n’B **JMSN**, più precisamente il 20 a Roma e il 21 a Milano. Dettagli [**qui**](http://www.radarconcerti.com/jmsn-nuovo-album-e-due-date-in-italia-ad-ottobre/).

Il 22 ottobre, annunciato anche **Homeboy Sandman** a Milano: più dettagli nella prossima edizione della rubrica.

Torna in Italia anche **Imany**, stellina del soul francese, che sarà dalle nostre parti il 27 ottobre (Milano) e il 29 ottobre (Roma): prevendite[ **già aperte**](http://www.ticketone.it/imany-biglietti.html?affiliate=ITT&doc=artistPages%2Ftickets&fun=artist&action=tickets&erid=1386130).

Il 28 ottobre, invece, è il turno di **Michael Franti** a Bologna: info [**qui**](http://www.ticketone.it/michael-franti-biglietti.html?affiliate=ITT&doc=artistPages%2Ftickets&fun=artist&action=tickets&erid=1678647).

A novembre si comincia alla grande con il **Club 2 Club** di Torino, una realtà già da anni venerata da chi ascolta musica elettronica e hip hop: anche per l’edizione 2016, dal 2 al 6 novembre, il cast si preannuncia pirotecnico. Tra i nomi a noi più affini in programma segnaliamo ovviamente su tutti **dj Shadow**, ma vi assicuriamo che anche gli altri sono più che meritevoli: se siete di mentalità aperta vale senz’altro la pena di fare un abbonamento a scatola chiusa. Info sul [**sito ufficiale**](http://clubtoclub.it/2016-it/).

Un’opportunità fantastica per tutti i milanesi amanti del jazz e della black music: dal 4 al 15 novembre sbarca in città il nuovo festival **JazzMi**, che riunisce sotto le sue insegne decine di realtà imprescindibili come **Robert Glasper, Gregory Porter, Ron Carter** e **GoGo Penguin** (questi ultimi sono consigliatissimi per tutti gli amanti dell’hip hop strumentale). Tutte le info e le prevendite dei vari biglietti le trovate [**qui**](http://www.ticketone.it/jazzmi-biglietti.html?affiliate=ITT&doc=artistPages%2Ftickets&fun=artist&action=tickets&erid=1715003).

Imprescindibile per gli amanti del soul anche il concerto di **Michael Kiwanuka** a Milano, che è previsto il 13 novembre: info e prevendite [**qui**](http://www.ticketone.it/michael-kiwanuka-biglietti.html?affiliate=ITT&doc=artistPages%2Ftickets&fun=artist&action=tickets&erid=1640162).

Il 7 dicembre è stata annunciata una data milanese dei **Black Milk**: i dettagli non sono ancora disponibili, vi daremo più info nelle prossime edizioni della rubrica.

E con questo è più o meno tutto, se ci siamo persi qualcosa c’è [**Facebook**](https://www.facebook.com/hotmcmag). A settimana prossima!
---
layout: eventi
category: Eventi
banner: "/assets/uploads/import.eventi/there.jpg"
title: "Eventi & Concerti: 30 gennaio – 13 luglio"
excerpt: "Bentornati su questi schermi e fuori le agende: ecco tutti i concerti da non perdere prossimamente. Partiamo con un appuntamento cinematografico: il 30 gennaio ci sarà la prima proiezione pubblica italiana di Stretch & Bobbito, radio that changed lives, il documentario a cura di Stretch e Bobbito (appunto) e dedicato al loro pionieristico programma radio che [&hellip"
quote: ""
description: "Bentornati su questi schermi e fuori le agende: ecco tutti i concerti da non perdere prossimamente. Partiamo con un appuntamento cinematografico: il 30 gennaio ci sarà la prima proiezione pubblica italiana di Stretch & Bobbito, radio that changed lives, il documentario a cura di Stretch e Bobbito (appunto) e dedicato al loro pionieristico programma radio che [&hellip"
keywords: ""
date: 2016-01-28T00:00:00.000+01:00
author: "Marta Blumi Tripodi"
cover: "/assets/uploads/import.eventi/there.jpg"
pagination:
  enabled: true

---

Bentornati su questi schermi e fuori le agende: ecco tutti i concerti da non perdere prossimamente.

Partiamo con un appuntamento cinematografico: il 30 gennaio ci sarà la **prima proiezione pubblica italiana di** _**Stretch & Bobbito, radio that changed lives**,_ il documentario a cura di Stretch e Bobbito (appunto) e dedicato al loro pionieristico programma radio che negli anni ’90 portò alla ribalta il meglio dell’underground americano. La proiezione si terrà a Bologna e l’ingresso è libero fino a esaurimento posti, quindi vi consigliamo di arrivare per tempo: i dettagli sono su **[Facebook](https://www.facebook.com/events/388991247938227/)**.

Il 3 febbraio **Illa-J** sbarca a Napoli con il tour di tributo a suo fratello J Dilla: tutte le info le trovate **[qui](https://www.facebook.com/events/1524066807923075/)**.

Il 25 e il 26 febbraio tornano in Italia anche gli **Slum Village**: la prima data sarà a Roma (location ancora da annunciare), la seconda a Milano (al Biko). Più info non appena disponibili, nel frattempo date un occhio **[qui](https://www.facebook.com/slumvillageofficial/photos/a.397144350367178.93255.389418951139718/943445779070363/?type=3&theater)**.

Per gli amanti del soul più sperimentale, un appuntamento imperdibile: **Bilal** sarà dalle nostre parti per tre show unplugged, il 4 marzo a Firenze, il 5 a Bologna e il 6 a Milano: in ognuno di questi casi, trovate tutte le info **[a questo link](http://www.hubmusicfactory.com/news/453/bilal-tour-unplugged)**.

Giunge alla seconda edizione **Be There or Be Square**, la super jam del Leoncavallo di Milano dedicata agli amanti dell’hip hop più puro e incontaminato: il 5 marzo, dalle 17.00 fino alla mattina dopo, si alterneranno sul palco ospiti d’eccezione tra cui addirittura **Marley Marl** e **Donald D**, ma anche **Alien Army**, **dj Enzo**, **Lugi**, **Mouri**, **Brain**, **Deda** e molti, molti altri: la lista in aggiornamento, nonché tutti i dettagli, li trovate **[qui](https://www.facebook.com/events/804686586343050/)**.

Come previsto, riprogrammate anche le nuove date di **The-Internet**, che avevano annullato il tour europeo dopo le date di Parigi: suoneranno il 22 marzo al Biko di Milano (restano validi i biglietti già acquistati per la data precedente) e il 23 a Bologna (biglietti da riacquistare, in questo caso). Più info sul **[sito del promoter](http://www.comcerto.it/)**.

Il 4 aprile tornano in Italia, più precisamente a Milano, anche **Macklemore & Ryan Lewis**: chi non disdegna sfumature più pop può trovare tutti i dettagli **[qui](http://www.vivoconcerti.com/artisti/macklemore-and-ryan-lewis)**.

Il 16 aprile, grande ritorno in Italia per una delle vere grandi dive della musica black: dopo oltre un decennio, **Mariah Carey** suonerà di nuovo a Milano. Le prevendite (piuttosto care, ma per una voce da cinque ottave la spesa è più che ragionevole) sono già aperte **[qui](http://www.ticketone.it/mariah-carey-biglietti.html?affiliate=ITT&doc=artistPages%2Ftickets&fun=artist&action=tickets&erid=1557836&kuid=461423)**.

Per chi invece preferisce il soul che fa piangere, vi ricordiamo che **Adele** suonerà in Italia per due date all’Arena di Verona, il 28 e il 29 maggio: come prevedibile, però, i biglietti sono ovviamente già esauriti (più info **[qui](http://www.dalessandroegalli.com/events/372/adele)**, in ogni caso).

Altra notizia bomba: il 13 luglio 2016 (sì, sembra un po’ lontano, ma è probabile che i biglietti esauriscano in fretta) **Rihanna** torna in Italia, e stavolta fa le cose in grande: la location del concerto è lo stadio di San Siro a Milano. Tra l’altro, sul palco non sarà sola: la accompagneranno, tra gli altri opening act, **The Weeknd** e **Big Sean**. Già esauriti i biglietti per il prato (a meno di non acquistare un gold ticket), per tutti gli altri potete controllare **[qui](https://www.livenation.it/show/788444/rihanna-anti-world-tour/milano/2016-07-13/it)**.

Attenzione, notizia che potrebbe interessare gli amanti dell’R&B: si vocifera che dopo Rihanna sarà **Beyoncé** a fare una puntatina a San Siro quest’estate. Speriamo di poter confermare questa leggenda metropolitana al più presto.

Per oggi finisce qui, se volete segnalarci altre date ci trovate su **[Facebook](https://www.facebook.com/hotmcmag)**!
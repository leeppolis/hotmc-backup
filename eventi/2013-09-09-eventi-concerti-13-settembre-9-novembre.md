---
layout: eventi
category: Eventi
banner: "/assets/uploads/import.eventi/1239819_425648214212280_1748954890_n.jpg"
title: "Eventi & Concerti: 13 settembre – 9 novembre"
excerpt: "Arieccoci qui, cari amici lettori. I più attenti tra di voi noteranno che le date di questa rubrica coincidono perfettamente con quella precedente: non è un errore, è che nel giro di una settimana si sono aggiunti nuovi appuntamenti che si accavallano proprio durante questo lasso di tempo. Ma andiamo con ordine. Ripartiamo con Elita, [&hellip"
quote: ""
description: "Arieccoci qui, cari amici lettori. I più attenti tra di voi noteranno che le date di questa rubrica coincidono perfettamente con quella precedente: non è un errore, è che nel giro di una settimana si sono aggiunti nuovi appuntamenti che si accavallano proprio durante questo lasso di tempo. Ma andiamo con ordine. Ripartiamo con Elita, [&hellip"
keywords: ""
date: 2013-09-09T00:00:00.000+01:00
author: "Marta Blumi Tripodi"
cover: "/assets/uploads/import.eventi/1239819_425648214212280_1748954890_n.jpg"
pagination:
  enabled: true

---

Arieccoci qui, cari amici lettori. I più attenti tra di voi noteranno che le date di questa rubrica coincidono perfettamente con quella precedente: non è un errore, è che nel giro di una settimana si sono aggiunti nuovi appuntamenti che si accavallano proprio durante questo lasso di tempo. Ma andiamo con ordine.

Ripartiamo con Elita, che proprio il 13 a Milano dà il calcio d’inizio della rassegna Ouverture. Quello stesso giorno allo spazio Exbazzi il celeberrimo **Trojan Sound System**, un vero e proprio monumento del movimento dub e reggae londinese, vi farà ballare tutta la notte con lo spirito originario delle dancehall. La seconda data da segnare sul calendario è quella del 21 settembre, quando sul palco del festival ci saranno i leggendari **De La Soul**. Info e biglietti per entrambi gli eventi già disponibili [**qui**](https://www.mioticket.it/elita/Default.asp "https://www.mioticket.it/elita/Default.asp").

Lo stesso giorno a Firenze si festeggia il **decimo anniversario di Gold**, con un party eccezionale che vede alternarsi in scena i **Good Ol’ Boys** al gran completo + uno special guest unico come **Lord Bean**. Chi si presenta all’ingresso con una maglietta Gold ha pure uno sconto, cosa volete di più? Ulteriori info [**su Facebook**](https://www.facebook.com/events/1398032243752328/?directed%5Ftarget%5Fid=159048954138328 "https://www.facebook.com/events/1398032243752328/?directed_target_id=159048954138328").

Il 20 settembre, ormai già lo sapete, c’è la finalissima della sezione rap di **[Genova Per Voi](https://hotmc.com/genova-per-voi-ecco-gli-11-finalisti/ "http://hotmc.com/genova-per-voi-ecco-gli-11-finalisti/"),** patrocinata tra gli altri da noi di Hotmc. Ora sapete anche chi ci sarà sul palco: i finalisti **AlbeOk**, **Blo/B**, **Claver Gold**, **Don Diegoh**, **Loop Loona**, **MC Nill**, **Millelemmi**, **Moder**, **Musteeno**, **Phedra** e **Piranha Clique,** i superospiti **Rancore e dj Myke** e **Zero Plastica**; l’evento è hosted by **Shai** e vede ai piatti **dj Kamo,** si svolge al Teatro della Tosse ed è assolutamente gratuito. Anche le prove, che si svolgeranno nei pomeriggi di giovedì e venerdì, sono libere e aperte al pubblico. Accorrete numerosi! Più info sulla [**pagina Facebook del concorso**](https://www.facebook.com/genovapervoi2013?fref=ts "https://www.facebook.com/genovapervoi2013?fref=ts").

Il 21 settembre, invece, i bolognesi celebreranno la memoria di **J Dilla** al TPO, dove farà tappa il tour commemorativo **Welcome to Dillaville**, che vede alternarsi sul palco il fratello del producer **Illa J**, **Slum Village**, **Frank’n’Dank**, **Slimkid3 (ex Pharcyde)** e**Guilty Simpson**. Durante la serata, inoltre, verranno proiettati dei visual tratti dal documentario _Still shining_. Tutte le informazioni [**qui**](https://www.facebook.com/events/165401886979365/ "https://www.facebook.com/events/165401886979365/").

Il 24 settembre c’è il tradizionale **compleanno di Hip Hop Tv** al Forum di Assago, con la conseguente carrellata di volti noti della scena hip hop italiana: le prevendite sono già aperte, info su [**Facebook**](https://www.facebook.com/hiphoptvitaly "https://www.facebook.com/hiphoptvitaly").

Vi comunichiamo inoltre che la data milanese di **Fabolous** prevista per il 25 settembre **è stata annullata** e sarà rimandata a data da destinarsi: per info sul rimborso dei biglietti, vi rimandiamo al [**sito di Live Nation**](https://www.livenation.it/ "http://www.livenation.it/").

Il 28 settembre, invece, è il turno di **Kurtis Blow**, ospite di una mega jam in solido stile old school al Bocciodromo di Vicenza. Informazioni sulla [**pagina evento**](https://www.facebook.com/events/555206057874134/?ref=22 "https://www.facebook.com/events/555206057874134/?ref=22") di Facebook. Il 29 settembre, invece, sarà a Pisa; per ulteriori info vi rimandiamo alla [**pagina Facebook del locale**](https://www.facebook.com/ReverseSoundCafe?fref=ts "https://www.facebook.com/ReverseSoundCafe?fref=ts").

Il 5 ottobre, sempre a Pisa (e [**sempre nello stesso locale di cui sopra**](https://www.facebook.com/ReverseSoundCafe?fref=ts "https://www.facebook.com/ReverseSoundCafe?fref=ts")) arrivano **Eric Bobo dei Cypress Hill** e **dj Rhettmatic dei Beat Junkies**.

Il 10 ottobre è tuttora previsto il concerto di **Bruno Mars** a Milano, peccato che sia soldout: se non volete perdervelo vi suggeriamo di tentare la sorte su siti come [**My Way Tickets**](http://www.mywayticket.it/buy/10511/bruno-mars/mediolanum-forum-assago/bruno-mars "http://www.mywayticket.it/buy/10511/bruno-mars/mediolanum-forum-assago/bruno-mars"), dove però il prezzo dei biglietti si aggira attorno ai 120 euro anziché agli originari 65.

Il 16 ottobre, un evento davvero imperdibile per gli amanti del reggae di ogni età: **Shaggy** torna a Milano, accompagnato stavolta da due leggende come **Sly & Robbie**, che oltre ad avere contribuito a porre le fondamenta del genere (si stima che la loro produzione, per sé e per gli altri, conti circa 200.000 brani) hanno anche prodotto l’ultimo album di Shaggy, dando una svolta decisa e particolare al suo sound. Le [**prevendite**](http://www.ticketone.it/shaggy-biglietti.html?affiliate=ITT&doc=artistPages/tickets&fun=artist&action=tickets&kuid=462890 "http://www.ticketone.it/shaggy-biglietti.html?affiliate=ITT&doc=artistPages/tickets&fun=artist&action=tickets&kuid=462890") sono già aperte, anche in questo caso.

Ricordiamo infine che il 9 novembre i **Dilated Peoples** tornano a Milano nella stessa location che avevano letteralmente ribaltato qualche anno fa, ovvero il Tunnel. I biglietti sono già in vendita sul [**sito di Livenation**](https://www.livenation.it/artist/dilated-peoples-tickets "http://www.livenation.it/artist/dilated-peoples-tickets").

Come al solito, se ci siamo persi qualcosina per strada [**segnalatecelo su Facebook**](https://www.facebook.com/pages/Hotmccom/263605365068 "https://www.facebook.com/pages/Hotmccom/263605365068"). Buon proseguimento di settimana!
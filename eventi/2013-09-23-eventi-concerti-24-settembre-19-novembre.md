---
layout: eventi
category: Eventi
banner: "/assets/uploads/import.eventi/rdgldgrn.jpg"
title: "Eventi & Concerti: 24 settembre – 19 novembre"
excerpt: "Bentornati al consueto appuntamento con gli eventi e i concerti segnalati da Hotmc. Questa settimana le novità non sono numerosissime, ma è sempre bene ricordarle per i più distratti. Si comincia da Milano, dove domani, 24 settembre, si festeggia il quinto compleanno di Hip Hop Tv al Forum di Assago, con la solita carrellata di [&hellip"
quote: ""
description: "Bentornati al consueto appuntamento con gli eventi e i concerti segnalati da Hotmc. Questa settimana le novità non sono numerosissime, ma è sempre bene ricordarle per i più distratti. Si comincia da Milano, dove domani, 24 settembre, si festeggia il quinto compleanno di Hip Hop Tv al Forum di Assago, con la solita carrellata di [&hellip"
keywords: ""
date: 2013-09-23T00:00:00.000+01:00
author: "Marta Blumi Tripodi"
cover: "/assets/uploads/import.eventi/rdgldgrn.jpg"
pagination:
  enabled: true

---

Bentornati al consueto appuntamento con gli eventi e i concerti segnalati da Hotmc. Questa settimana le novità non sono numerosissime, ma è sempre bene ricordarle per i più distratti.

Si comincia da Milano, dove domani, 24 settembre, si festeggia il quinto compleanno di Hip Hop Tv al Forum di Assago, con la solita carrellata di tutti i principali esponenti della scena rap italiana più in vista in questo periodo. Per ulteriori info, vi rimandiamo alla [**pagina Facebook di HHtv**](https://www.facebook.com/hiphoptvitaly "https://www.facebook.com/hiphoptvitaly").

Il 28 settembre è il turno di **Kurtis Blow**, ospite di una mega jam in solido stile old school al Bocciodromo di Vicenza. Informazioni sulla [**pagina evento**](https://www.facebook.com/events/555206057874134/?ref=22 "https://www.facebook.com/events/555206057874134/?ref=22") di Facebook. Il 29 settembre, invece, sarà a Pisa; per ulteriori info vi rimandiamo alla [**pagina Facebook del locale**](https://www.facebook.com/ReverseSoundCafe?fref=ts "https://www.facebook.com/ReverseSoundCafe?fref=ts"). Si è aggiunta anche una data a Napoli, prevista per il 26 settembre al Dejavu: per i dettagli l’infoline è 338.38.06.309 (dopo le 18). La data napoletana sarà parte della rassegna Back to the Style Graffiti Jam, che va avanti fino al 29 e di cui trovate tutti i dettagli [**qui**](https://www.facebook.com/events/660039024008877/ "https://www.facebook.com/events/660039024008877/").

Il 3 ottobre, un evento un po’ esclusivo ma accessibile a tutti tramite il web: **John Legend** si esibirà in una session esclusiva negli studi milanesi di Radio Deejay, in onda in streaming sia sul sito della radio che su Spotify. E’ previsto anche un piccolo meet & greet per alcuni fortunati, a cui si accede tramite un concorso sul canale Spotify di Deejay: tutte le info [**qui**](http://www.deejay.it/eventi/john-legend-livedeejay-con-spotify/350734/ "http://www.deejay.it/eventi/john-legend-livedeejay-con-spotify/350734/").

Il 5 ottobre, sempre a Pisa (e [**sempre nello stesso locale di cui sopra**](https://www.facebook.com/ReverseSoundCafe?fref=ts "https://www.facebook.com/ReverseSoundCafe?fref=ts")) arrivano **Eric Bobo dei Cypress Hill** e **dj Rhettmatic dei Beat Junkies**.

Il 9 ottobre, con colpevole ritardo, vi segnaliamo il concerto di **Macklemore & Ryan Lewis** a Milano: se qualcuno fosse interessato lo invitiamo ad affrettarsi, perché i biglietti sono andati già esauriti una prima volta a tempo di record, tanto che il concerto è stato spostato dall’Alcatraz al Forum di Assago per far posto ai nuovi arrivati. Tutte le info sui (pochi) posti ancora disponibili le trovate sul [**sito di Barley Arts**](http://www.barleyarts.com/Concerti/1/3/8410/macklemore-and-ryan-lewis-milano "http://www.barleyarts.com/Concerti/1/3/8410/macklemore-and-ryan-lewis-milano").

Il 10 ottobre è tuttora previsto il concerto di **Bruno Mars** a Milano, peccato che sia soldout: se non volete perdervelo vi suggeriamo di tentare la sorte su siti come [**My Way Tickets**](http://www.mywayticket.it/buy/10511/bruno-mars/mediolanum-forum-assago/bruno-mars "http://www.mywayticket.it/buy/10511/bruno-mars/mediolanum-forum-assago/bruno-mars"), dove però il prezzo dei biglietti si aggira attorno ai 120 euro anziché agli originari 65.

Il 15 ottobre a Milano è il turno di **I Am Legion**, side project di **Noisia** e **Foreign Beggars**, che mescola sonorità tipicamente hip hop ai suoni della dubstep e della drum’n’bass. Per tutte le info vi rimandiamo alla [**pagina Facebook dell’evento**](https://www.facebook.com/events/172899772886795/ "https://www.facebook.com/events/172899772886795/").

Il 16 ottobre, un evento davvero imperdibile per gli amanti del reggae di ogni età: **Shaggy** torna a Milano, accompagnato stavolta da due leggende come **Sly & Robbie**, che oltre ad avere contribuito a porre le fondamenta del genere (si stima che la loro produzione, per sé e per gli altri, conti circa 200.000 brani) hanno anche prodotto l’ultimo album di Shaggy, dando una svolta decisa e particolare al suo sound. Le [**prevendite**](http://www.ticketone.it/shaggy-biglietti.html?affiliate=ITT&doc=artistPages/tickets&fun=artist&action=tickets&kuid=462890 "http://www.ticketone.it/shaggy-biglietti.html?affiliate=ITT&doc=artistPages/tickets&fun=artist&action=tickets&kuid=462890") sono già aperte, anche in questo caso, ma vi invitiamo a rimanere sintonizzati anche su Hotmc, perché a breve regaleremo qualche biglietto per il concerto.

L’1 novembre, l’evento che tutti gli appassionati di soul attendevano con ansia: **Charles Bradley**, la punta di diamante della Daptone Records, il soulman che è arrivato al successo pubblicando il suo album di debutto a 63 anni dopo una vita d’inferno, arriva per la primissima volta in Italia, più precisamente al Bloom di Mezzago, per un concerto targato Record Kicks, ovvero l’etichetta italiana di funk che spopola all’estero. Per tutte le info, vi rimandiamo alla [**pagina Facebook dell’evento**](https://www.facebook.com/events/510858175668926/?fref=ts "https://www.facebook.com/events/510858175668926/?fref=ts"), con la raccomandazione di non perdervelo perché sarà davvero epocale.

Ricordiamo che il 9 novembre i **Dilated Peoples** tornano a Milano nella stessa location che avevano letteralmente ribaltato qualche anno fa, ovvero il Tunnel. I biglietti sono già in vendita sul [**sito di Livenation**](https://www.livenation.it/artist/dilated-peoples-tickets "http://www.livenation.it/artist/dilated-peoples-tickets").

Sbarcano in Italia anche i **RDGLDGRN** (si legge Red Gold Green), nuova formazione rap dall’approccio indie, prodotta da Dave Grohl dei Foo Fighters: ancora del tutto sconosciuti anche in patria, si possono apprezzare per la prima volta dal vivo il 13 novembre al XS Live di Roma e il 15 al Lo-Fi di Milano. Per info, vi rimandiamo al [**sito del promoter**](http://www.eflive.it/home.html "http://www.eflive.it/home.html").

Il 19 novembre, infine, un appuntamento imperdibile per chi ama il nuovo r’n’b inglese contaminato con l’elettronica:**Alunageorge**, sorprendente duo londinese, sbarca a Milano per la loro unica data italiana. Le prevendite sono [**già aperte**](http://www.barleyarts.com/Concerti/1/3/8585/alunageorge-milano "http://www.barleyarts.com/Concerti/1/3/8585/alunageorge-milano").

Come al solito, per segnalarci tutto quello che ci siamo dimenticati, c’è la nostra[ **pagina Facebook**](https://www.facebook.com/pages/Hotmccom/263605365068?fref=ts "https://www.facebook.com/pages/Hotmccom/263605365068?fref=ts"). A settimana prossima!
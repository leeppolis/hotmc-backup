---
layout: eventi
category: Eventi
banner: "/assets/uploads/import.eventi/Vinnie+Paz+VinniePaz1.jpeg"
title: "Eventi & Concerti: 26 ottobre – 22 dicembre"
excerpt: "Bentornati alla consueta rubrica Eventi & concerti, in cui come al solito esploriamo le infinite possibilità di occupare la serata che ci offre la nostra ridente penisola. Vi ricordiamo innanzitutto gli appuntamenti già segnalati in precedenza: il tour italo-svizzero di dj Premier (il 26 ottobre a Napoli e il 27 a Chiasso), quello dei The [&hellip"
quote: ""
description: "Bentornati alla consueta rubrica Eventi & concerti, in cui come al solito esploriamo le infinite possibilità di occupare la serata che ci offre la nostra ridente penisola. Vi ricordiamo innanzitutto gli appuntamenti già segnalati in precedenza: il tour italo-svizzero di dj Premier (il 26 ottobre a Napoli e il 27 a Chiasso), quello dei The [&hellip"
keywords: ""
date: 2012-10-22T00:00:00.000+01:00
author: "Marta Blumi Tripodi"
cover: "/assets/uploads/import.eventi/Vinnie+Paz+VinniePaz1.jpeg"
pagination:
  enabled: true

---

Bentornati alla consueta rubrica Eventi & concerti, in cui come al solito esploriamo le infinite possibilità di occupare la serata che ci offre la nostra ridente penisola.

Vi ricordiamo innanzitutto gli appuntamenti già segnalati in precedenza: il tour italo-svizzero di **dj Premier** (il 26 ottobre a Napoli e il 27 a Chiasso), quello dei **The Coup** (8 novembre a Venezia, 9 a Milano e 10 a Roma), il concerto di **Bon Iver** (Milano, 30 ottobre) e quello di **Big Sean** (Milano, 20 novembre). Trovate tutte le informazioni relative a questi eventi nelle [**scorse puntate**](https://hotmc.com/eventi-concerti-4-ottobre-8-dicembre/ "http://hotmc.com/eventi-concerti-4-ottobre-8-dicembre/") della [**nostra rubrica**](https://hotmc.com/eventi-concerti-27-settembre-9-novembre/ "http://hotmc.com/eventi-concerti-27-settembre-9-novembre/").

Vi segnaliamo inoltre che riguardo alla [**data romana di Keith Murray**](https://www.facebook.com/events/268988933220653/?fref=ts "https://www.facebook.com/events/268988933220653/?fref=ts"), l’unica prevista in Italia (sabato 3 novembre al Big Bang), saranno presto in palio alcuni biglietti su Hotmc. Restate sintonizzati per non perdervi la competition!

Veniamo ora alle novità, questa settimana non molto numerose, ma senz’altro ghiottissime. Partiamo naturalmente dall’evento di cui tutti parlano, il **Rap Mayhem Festival** di Bologna: un’incredibile concentrazione di artisti in un’unica serata. Si alterneranno infatti sul palco **Vinnie Paz, Ill Bill, Pharoahe Monch, O.C. & AG**. Tutto questo succederà l’8 dicembre al TPO di Bologna (più info [**qui**](https://www.facebook.com/events/427534673973012/?fref=ts "https://www.facebook.com/events/427534673973012/?fref=ts")), ma non vi anticipiamo nient’altro, perché a breve Hotmc metterà in palio alcuni biglietti per la serata; anche in questo caso, quindi, tenete d’occhio la homepage per avvistare il contest per tempo.

Vi ricordiamo anche una data che finora non è stata granché pubblicizzata, ma esiste e ha ancora la prevendita aperta: quella di **Tech 9ne** a Milano, prevista per il 27 novembre al Tunnel. I biglietti si acquistano **[qui](http://www.ticketone.it/tech-n9ne-biglietti.html?affiliate=ITT&doc=artistPages/tickets&fun=artist&action=tickets&kuid=472295 "http://www.ticketone.it/tech-n9ne-biglietti.html?affiliate=ITT&doc=artistPages/tickets&fun=artist&action=tickets&kuid=472295").**

Sabato 22 dicembre **Torae** sarà sul palco del CSOA Pedro a Padova, per chi volesse festeggiare il Natale in anticipo. I dettagli li trovate su [**Facebook**](https://www.facebook.com/events/450339748345062/ "https://www.facebook.com/events/450339748345062/").

Per i nostri lettori più giovani, ricordiamo che giovedì pomeriggio a Milano, a partire dalle 18.00 è in programma un Meet & Greet di **Emis Killa** presso il Foot Locker di via Vittorio Emanuele 24, dove oltre a presentare le sneaker Diadora Mi Basket 84, regalerà anche ai presenti le copie autografate del suo singolo inedito _Chissà se_.

Last but not least, ricordiamo agli amici siciliani (ma non solo) che a partire da questo giovedì ricomincia **LoveLife**, il programma black di Radio Zammù, la radio universitaria di Catania, condotto da Charlie P. Il programma è [**ascoltabile in streaming**](http://www.radiozammu.it "http://www.radiozammu.it") in tutta Italia.

**BREAKING NEWS:** E’ finalmente ufficiale, **Kendrick Lamar** suonerà ai Magazzini Generali di Milano il 24 gennaio, unica data per l’Italia. Più info nella prossima puntata della rubrica!

Alla prossima settimana!
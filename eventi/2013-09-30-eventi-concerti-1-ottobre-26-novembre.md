---
layout: eventi
category: Eventi
banner: "/assets/uploads/import.eventi/hiatuskaiyotelandscapre.jpg"
title: "Eventi & Concerti: 1 ottobre – 26 novembre"
excerpt: "Bentornati alla consueta rassegna degli eventi e dei concerti più interessanti della penisola. Questa settimana si comincia con una novità milanese: il Superstudio Più ospiterà una kermesse chiamata Super-Bar, dedicata agli addetti ai lavori della ristorazione ma aperta anche al pubblico. Per qualche misterioso motivo l’evento ospita anche un sacco di showcase di musicisti black. [&hellip"
quote: ""
description: "Bentornati alla consueta rassegna degli eventi e dei concerti più interessanti della penisola. Questa settimana si comincia con una novità milanese: il Superstudio Più ospiterà una kermesse chiamata Super-Bar, dedicata agli addetti ai lavori della ristorazione ma aperta anche al pubblico. Per qualche misterioso motivo l’evento ospita anche un sacco di showcase di musicisti black. [&hellip"
keywords: ""
date: 2013-09-30T00:00:00.000+01:00
author: "Marta Blumi Tripodi"
cover: "/assets/uploads/import.eventi/hiatuskaiyotelandscapre.jpg"
pagination:
  enabled: true

---

Bentornati alla consueta rassegna degli eventi e dei concerti più interessanti della penisola.

Questa settimana si comincia con una novità milanese: il Superstudio Più ospiterà una kermesse chiamata Super-Bar, dedicata agli addetti ai lavori della ristorazione ma aperta anche al pubblico. Per qualche misterioso motivo l’evento ospita anche un sacco di showcase di musicisti black. Nello specifico, **Soul II Soul Sound System** l’1 ottobre; la stessa sera, **Coolio**; il 2 ottobre, gli **Incognito**. L’ingresso costa 25 euro ma comprende anche varie degustazioni, corsi e molto altro ancora. Info sul [**sito ufficiale**](http://www.ticket.it/superbar/index.html "http://www.ticket.it/superbar/index.html").

Ricordiamo inoltre che il 3 ottobre **John Legend** passerà da Milano per uno showcase esclusivo a Radio Deejay, che si può ascoltare in streaming su Spotify e a cui con un po’ di fortuna si può anche assistere dal vivo partecipando al concorso sul [**sito di Deejay**](http://www.deejay.it/eventi/john-legend-livedeejay-con-spotify/350734/ "http://www.deejay.it/eventi/john-legend-livedeejay-con-spotify/350734/").

Il 5 ottobre, a Pisa, arrivano **Eric Bobo dei Cypress Hill** e **dj Rhettmatic dei Beat Junkies**. Info su [**Facebook**](https://www.facebook.com/ReverseSoundCafe?fref=ts "https://www.facebook.com/ReverseSoundCafe?fref=ts").

Il 9 ottobre vi segnaliamo il concerto di **Macklemore & Ryan Lewis** a Milano: se qualcuno fosse interessato lo invitiamo ad affrettarsi, perché i biglietti sono andati già esauriti una prima volta a tempo di record, tanto che il concerto è stato spostato dall’Alcatraz al Forum di Assago per far posto ai nuovi arrivati. Tutte le info sui (pochi) posti ancora disponibili le trovate sul [**sito di Barley Arts**](http://www.barleyarts.com/Concerti/1/3/8410/macklemore-and-ryan-lewis-milano "http://www.barleyarts.com/Concerti/1/3/8410/macklemore-and-ryan-lewis-milano").

Il 10 ottobre è tuttora previsto il concerto di **Bruno Mars** a Milano, peccato che sia soldout: se non volete perdervelo vi suggeriamo di tentare la sorte su siti come [**My Way Tickets**](http://www.mywayticket.it/buy/10511/bruno-mars/mediolanum-forum-assago/bruno-mars "http://www.mywayticket.it/buy/10511/bruno-mars/mediolanum-forum-assago/bruno-mars"), dove però il prezzo dei biglietti si aggira attorno ai 120 euro anziché agli originari 65.

Il 15 ottobre a Milano è il turno di **I Am Legion**, side project di **Noisia** e **Foreign Beggars**, che mescola sonorità tipicamente hip hop ai suoni della dubstep e della drum’n’bass. Per tutte le info vi rimandiamo alla [**pagina Facebook dell’evento**](https://www.facebook.com/events/172899772886795/ "https://www.facebook.com/events/172899772886795/").

Il 16 ottobre, un evento davvero imperdibile per gli amanti del reggae di ogni età: **Shaggy** torna a Milano, accompagnato stavolta da due leggende come **Sly & Robbie**, che oltre ad avere contribuito a porre le fondamenta del genere (si stima che la loro produzione, per sé e per gli altri, conti circa 200.000 brani) hanno anche prodotto l’ultimo album di Shaggy, dando una svolta decisa e particolare al suo sound. Le [**prevendite**](http://www.ticketone.it/shaggy-biglietti.html?affiliate=ITT&doc=artistPages/tickets&fun=artist&action=tickets&kuid=462890 "http://www.ticketone.it/shaggy-biglietti.html?affiliate=ITT&doc=artistPages/tickets&fun=artist&action=tickets&kuid=462890") sono già aperte, anche in questo caso, ma vi invitiamo a rimanere sintonizzati anche su Hotmc, perché a breve regaleremo qualche biglietto per il concerto.

L’1 novembre, l’evento che tutti gli appassionati di soul attendevano con ansia: **Charles Bradley**, la punta di diamante della Daptone Records, il soulman che è arrivato al successo pubblicando il suo album di debutto a 63 anni dopo una vita d’inferno, arriva per la primissima volta in Italia, più precisamente al Bloom di Mezzago, per un concerto targato Record Kicks, ovvero l’etichetta italiana di funk che spopola all’estero. Per tutte le info, vi rimandiamo alla [**pagina Facebook dell’evento**](https://www.facebook.com/events/510858175668926/?fref=ts "https://www.facebook.com/events/510858175668926/?fref=ts"), con la raccomandazione di non perdervelo perché sarà davvero epocale.

Ricordiamo che il 9 novembre i **Dilated Peoples** tornano a Milano nella stessa location che avevano letteralmente ribaltato qualche anno fa, ovvero il Tunnel. I biglietti sono già in vendita sul [**sito di Livenation**](https://www.livenation.it/artist/dilated-peoples-tickets "http://www.livenation.it/artist/dilated-peoples-tickets").

Sbarcano in Italia anche i **RDGLDGRN** (si legge Red Gold Green), nuova formazione rap dall’approccio indie, prodotta da Dave Grohl dei Foo Fighters: ancora del tutto sconosciuti anche in patria, si possono apprezzare per la prima volta dal vivo il 13 novembre al XS Live di Roma e il 15 al Lo-Fi di Milano. Per info, vi rimandiamo al [**sito del promoter**](http://www.eflive.it/home.html "http://www.eflive.it/home.html").

Il 19 novembre, un appuntamento imperdibile per chi ama il nuovo r’n’b inglese contaminato con l’elettronica:**Alunageorge**, sorprendente duo londinese, sbarca a Milano per la loro unica data italiana. Le prevendite sono [**già aperte**](http://www.barleyarts.com/Concerti/1/3/8585/alunageorge-milano "http://www.barleyarts.com/Concerti/1/3/8585/alunageorge-milano").

E chiudiamo con un’altra novità della settimana: gli **Hiatus Kayiote**, alfieri del soul sperimentale made in Australia, già reduci da un featuring con Q-Tip, suoneranno al Circolo Magnolia di Segrate (MI) il 26 novembre: le prevendite sono [**già aperte**](http://www.ticketone.it/hiatus-kaiyote-biglietti.html?affiliate=ITT&doc=artistPages/tickets&fun=artist&action=tickets&kuid=483339 "http://www.ticketone.it/hiatus-kaiyote-biglietti.html?affiliate=ITT&doc=artistPages/tickets&fun=artist&action=tickets&kuid=483339").

In arrivo altre novità nel corso della settimana, ghiotte soprattutto per gli appassionati di rap italiano residenti in centro Italia: restate sintonizzati per saperne di più.

Come al solito, per segnalarci tutto quello che ci siamo dimenticati, c’è la nostra[ **pagina Facebook**](https://www.facebook.com/pages/Hotmccom/263605365068?fref=ts "https://www.facebook.com/pages/Hotmccom/263605365068?fref=ts"). A settimana prossima!
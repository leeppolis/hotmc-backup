---
layout: eventi
category: Eventi
banner: "/assets/uploads/import.eventi/milano-music-week-1.jpg"
title: "Eventi & Concerti: 19 ottobre – 24 febbraio"
excerpt: "Prosegue la premiata saga degli eventi e concerti più attesi del prossimo futuro. Tante novità anche questa settimana, perciò bando ai convenevoli e andiamo a cominciare. Si riparte con una doverosa segnalazione: venerdì 19 ottobre i nostri amici di Gold festeggiano il loro quindicesimo compleanno con un mega evento a Firenze che vedrà alternarsi sul [&hellip"
quote: ""
description: "Prosegue la premiata saga degli eventi e concerti più attesi del prossimo futuro. Tante novità anche questa settimana, perciò bando ai convenevoli e andiamo a cominciare. Si riparte con una doverosa segnalazione: venerdì 19 ottobre i nostri amici di Gold festeggiano il loro quindicesimo compleanno con un mega evento a Firenze che vedrà alternarsi sul [&hellip"
keywords: ""
date: 2018-10-18T00:00:00.000+01:00
author: "Marta Blumi Tripodi"
cover: "/assets/uploads/import.eventi/milano-music-week-1.jpg"
pagination:
  enabled: true

---

Prosegue la premiata saga degli eventi e concerti più attesi del prossimo futuro. Tante novità anche questa settimana, perciò bando ai convenevoli e andiamo a cominciare.

Si riparte con una doverosa segnalazione: venerdì 19 ottobre i nostri amici di **Gold** festeggiano il loro quindicesimo compleanno con un mega evento a Firenze che vedrà alternarsi sul palco nomi storici come **Danno & dj Craim, Luca Barcellona, Real Rockers, Aliendee, Clap! Clap!** e tanti altri. Se siete in zona, passate a fare gli auguri! Tutte le info [**qui**](https://www.facebook.com/events/2179379725631576/).

Sabato 20 ottobre è il turno di **Noah Slee**, una delle next big thing del neo soul mondiale, in concerto a Milano per il Jazz Mi: dettagli [**qui**](https://www.facebook.com/events/388018601692564/).

Il 26 ottobre, gradito ritorno di **Jeru the Damaja** in territorio milanese! Info e dettagli [**qui**](https://www.facebook.com/events/338916610001652/).

Il 27 ottobre, sempre a Milano, c’è il super party di anniversario per i quindici anni di **Record Kicks**: ospite speciale **Tanika Charles**, soul singer che tra gli altri lavora con gli stessi produttori di Drake. Imperdibile per tutti gli appassionati di roba raffinata, info [**qui**](https://www.facebook.com/events/2147600425507238/).

Il 31 ottobre torna in Italia anche **Illa J**, per la precisione a Bologna: info [**qui**](https://www.facebook.com/events/288927121704668/). E si è aggiunta anche una data a Perugia, stavolta per il 2 novembre: appena avremo i dettagli vi faremo sapere.

E per il 31 ottobre è stata annunciata anche una data a sorpresa dei **Main Source**: vi daremo dettagli non appena disponibili.

Dall’1 al 4 novembre torna come ogni anno il favoloso **Club 2 Club** di Torino, che oltre ad offrire la consueta carrellata di eccellenze della musica elettronica, fa spesso anche qualche incursione nella musica urban: tra i primi nomi annunciati c’è uno dei cantanti/songwriter/produttori/polistrumentisti più interessanti della musica black contemporanea, ovvero **Blood Orange aka Dev Hynes**. Molti altri nomi saranno presto annunciati, perciò tenete d’occhio il [**sito del festival**](https://clubtoclub.it/it/).

Il 12 novembre era prevista l’unica data italiana di **Fantastic Negrito**, uno dei nomi più interessanti del soul e blues contemporaneo, ma è andata immediatamente sold out. Consolatevi: replicherà anche l’11 novembre, stessa location, ovvero Milano, e le prevendite sono [**già aperte**](https://www.barleyarts.com/evento/fantastic-negrito-milano/).

E sempre l’11 novembre, sempre a Milano, stavolta in occasione del JazzMi, ci sarà anche il favoloso ritorno di **Maceo Parker**, leggendario sassofonista e band leader di gente di poco conto come James Brown e Parliament Funkadelic. Se ve lo perdete dovete avere un’ottima scusa. Info [**qui**](https://www.facebook.com/events/847443368781334/).

Ancora belle notizie per i bolognesi: il fenomeno del funk e soul **Amp Fiddler** suonerà il 13 novembre nell’ambito del Bologna Jazz Festival, dettagli [**qui**](https://www.facebook.com/events/328057334427281/).

Il 16 novembre, dopo aver dovuto annullare la precedente data per il terribile lutto che lo aveva colpito, **Evidence** tornerà a Padova, dove è molto atteso dal pubblico italiano: tutte le info [**qui**](https://www.facebook.com/events/211067066211757/). E segnaliamo con piacere agli amici del nord Italia e della Svizzera italiana che si è aggiunta anche una data a Lugano, trovate i dettagli [**qui**](https://www.facebook.com/events/634019113647171/).

Il 21 novembre, una prima volta in Italia per **MHD**, esponente di spicco dell’afro trap francese: suonerà a Milano e le prevendite sono[ **già aperte**](https://www.ticketone.it/mhd-biglietti.html?affiliate=ITT&doc=artistPages/tickets&fun=artist&action=tickets&kuid=559649). (_Continua dopo la foto_)

Sempre il 21 novembre, sempre a Milano, nell’ambito della [**Milano Music Week**](https://www.milanomusicweek.it/) giunta ormai alla seconda edizione, un incontro di quelli che non vorrete perdervi: **Marracash intervisterà il sindaco del capoluogo lombardo, Giuseppe Sala**, sul tema “La città del futuro”. I posti a disposizione sono molti ma non infiniti, perciò se non volete perdervelo, assicuratevi di seguire tutte le info del caso [**qui**](https://www.facebook.com/events/741234086227277/).

Dal 22 al 24 novembre Milano ospita la nuova edizione di **Linecheck**, ormai tradizionale meeting per professionisti della musica/ showcase festival che porta in città alcuni tra i nomi più innovativi del panorama contemporaneo. Tra di loro ci sarà anche **Onra**, apprezzatissimo beatmaker francese: tutte le info [**qui**](http://www.linecheckfestival.com/musicfestival/artist/onra/).

Il 24 novembre, la grande novità di questa edizione della rubrica: **Mos Def aka Yasiin Bey** è atteso a Bologna per la prima delle sue date italiane tutti i dettagli [**qui**](https://www.facebook.com/events/535911883519722/)! Per chi non fosse in zona, non disperate: se n’è aggiunta una seconda, il 30 novembre a Torino, nell’ambito del favoloso Jazz Re:found festival (info e prevendite [**qui**](https://www.mailticket.it/rassegna-custom/51/jazz-re-found-festival-2018/)).

Grandissime notizie per i fanatici del grime e in generale del rap made in UK: **Skepta**, il gigante indiscusso del momento oltremanica e non solo, ha appena annunciato la sua prima data italiana a Milano, il prossimo 1 dicembre. E le prevendite sono [**già aperte**](https://www.diyticket.it/events/Musica/1502/skepta).

Per chiudere, c’è già una prima, ghiotta anticipazione anche sul calendario del 2019: il 24 febbraio, infatti, arriverà a Milano **Mike Skinner** con il suo progetto **The Streets**, una colonna portante della musica urban britannica. Le prevendite sono [**già disponibili**](http://www.vivoconcerti.com/artisti/The-Streets/The-Streets-2019)!

E con questo è tutto, per ora: come sempre, se abbiamo dimenticato qualcosa, ci trovate [**su Facebook**](https://www.facebook.com/hotmcmag). Alla prossima!
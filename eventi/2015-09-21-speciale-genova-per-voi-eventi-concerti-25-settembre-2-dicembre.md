---
layout: eventi
category: Eventi
banner: "/assets/uploads/import.eventi/genova_480_500_cropp.jpg"
title: "SPECIALE GENOVA PER VOI! Eventi & Concerti: 25 settembre – 2 dicembre"
excerpt: "Un’edizione speciale della rubrica Eventi & Concerti dedicata soprattutto alla terza edizione di Genova per Voi, il talent per autori che si terrà proprio questa settimana tra le città di Ovada (AL) e Genova, appunto; in palio un contratto di edizioni con Universal Music, oltre ad altri premi speciali (quello per la miglior performance assegnato [&hellip"
quote: ""
description: "Un’edizione speciale della rubrica Eventi & Concerti dedicata soprattutto alla terza edizione di Genova per Voi, il talent per autori che si terrà proprio questa settimana tra le città di Ovada (AL) e Genova, appunto; in palio un contratto di edizioni con Universal Music, oltre ad altri premi speciali (quello per la miglior performance assegnato [&hellip"
keywords: ""
date: 2015-09-21T00:00:00.000+01:00
author: "Marta Blumi Tripodi"
cover: "/assets/uploads/import.eventi/genova_480_500_cropp.jpg"
pagination:
  enabled: true

---

[](https://hotmc.com/wp-content/uploads/2014/03/genova%5F480%5F500%5Fcropp.jpg)

Un’edizione speciale della rubrica Eventi & Concerti dedicata soprattutto alla terza edizione di **Genova per Voi,** il talent per autori che si terrà proprio questa settimana tra le città di Ovada (AL) e Genova, appunto; in palio un contratto di edizioni con Universal Music, oltre ad altri premi speciali (quello per la miglior performance assegnato dalle scuole di musica genovesi, ad esempio). Come ormai saprete, Hotmc è partner del concorso e ha selezionato i partecipanti della sezione rap/hip hop, che quest’anno si sfidano direttamente con la sezione canzone: i finalisti sono **Barile (Sicilia), Bucha (Lazio), Dutch Nazari (Veneto), Greza (Sicilia) e Sfera & Serenase (Liguria)**. Potrete vederli tutti e cinque, insieme al vincitore della scorsa edizione Willie Peyote in veste di presentatore, in due serate evento: la**[ pre-finale di Ovada](https://www.facebook.com/events/1700207493546412/)**, venerdì 25 settembre, e la **[finalissima di Genova](https://www.facebook.com/events/514791925344609/)** al Teatro della Tosse, sabato 26 settembre. Entrambi gli appuntamenti sono assolutamente gratuiti e a ingresso libero: non mancate, se siete in zona!

Torniamo invece alla nostra normale programmazione di eventi e concerti: stavolta si parte da un appuntamento al cinema, quello con **Straight Outta Compton** che l’1 ottobre sbarca nelle sale italiane. [**Qui** ](https://www.facebook.com/StraightOuttaComptonilfilm/info)potrete trovare a breve una lista dei cinema che lo proiettano.

Proseguiamo con un workshop didattico della serie **Music Heroes** a cura di **Rancore**, che svelerà i segreti della sua scrittura il 3 ottobre a Milano. Il workshop si rivolge a chi fa già rap, ma ha voglia di approfondire l’argomento e avere qualche consiglio da uno degli artisti più validi in circolazione. Tutte le info e le modalità di partecipazione **[qui](http://www.effettonote.com/)**.

Graditissima novità di oggi è il ritorno di **Dam-Funk** in Italia. Il dj e produttore, già noto per essere il 50% dei 7 Days of Funk con Snoop Dogg, sarà a Milano il 9 ottobre: i dettagli li trovate **[a questo link](https://www.facebook.com/BIKOCultureClub?fref=ts)**.

Il 10 ottobre, gli amanti del suono di New Orleans sono caldamente invitati a Milano per il live di **The Soul Rebels**, la brass band che ha collaborato con Slick Rick, Joey Bada$$, Prodigy, Pharoahe Monch e tanti altri. Le info le trovate **[su Facebook](https://www.facebook.com/BIKOCultureClub/photos/a.420737654651123.101492.420705277987694/979791695412380/?type=1&theater)**.

Abbiamo finalmente qualche notizia più certa riguardo ai **Mobb Deep:** il 22 ottobre suoneranno infatti a **[Torino](https://www.facebook.com/events/1635200720093340/)**, mentre la data del 23 non è ancora stata annunciata, anche se dovrebbe essere al centro-sud. Vi terremo aggiornati.

Il 31 ottobre e l’1 novembre torna in Italia anche **Kid Ink**: per la prima data i dettagli ancora non sono stati divulgati ma è finalmente uscita la location (Modena), mentre riguardo alla seconda si sa per certo che sarà a Milano (i dettagli li potete trovare [**qui**](http://www.barleyarts.com/evento/kid-ink-milano/ "http://www.barleyarts.com/evento/kid-ink-milano/")).

Gradito ritorno anche per **Esperanza Spalding**, che sarà in tour dalle nostre parti a novembre: più precisamente, il 9 a Como e il 10 a Padova. Tutte le info, nonché le prevendite, a [**questo link**](http://www.dalessandroegalli.com/events/360/esperanza-spalding "http://www.dalessandroegalli.com/events/360/esperanza-spalding").

Il 5 novembre dovrebbe sbarcare in Italia anche **Jazzy Jeff**: location ancora sconosciuta, non appena verrà annunciata vi aggiorneremo.

**The-Internet**, il visionario collettivo hip hop/contemporary R’n’B legato agli Odd Future, arriva in Italia con un mini tour di tre date. Più precisamente, il 2 dicembre a Milano, il 3 a Roma e il 4 a Bologna. Le info le trovate tutte [**qui**](http://www.comcerto.it/7227/7227 "http://www.comcerto.it/7227/7227").

E con questo è tutto: come sempre, se volete integrare il nostro calendario con i vostri eventi, ci trovate su [**Facebook**](https://www.facebook.com/hotmcmag "https://www.facebook.com/hotmcmag"). Alla prossima!
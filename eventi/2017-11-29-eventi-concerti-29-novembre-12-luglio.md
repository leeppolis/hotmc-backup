---
layout: eventi
category: Eventi
banner: "/assets/uploads/import.eventi/macklemore.jpg"
title: "Eventi & Concerti: 29 novembre – 12 luglio"
excerpt: "Bentornati su questi schermi! Questa settimana pochissime novità, ma moooooolto significative. Seguiteci attraverso il calendario eventi e concerti! Ricominciamo dall’ottima line-up del il Jazz Re:Found, ormai una garanzia nell’ambito dei festival invernali italiani. Quest’anno sarà dal 29 novembre al 3 dicembre a Torino, e tra i nomi degni di nota segnaliamo Thundercat e Roni Size. Info e prevendite qui. Il [&hellip"
quote: ""
description: "Bentornati su questi schermi! Questa settimana pochissime novità, ma moooooolto significative. Seguiteci attraverso il calendario eventi e concerti! Ricominciamo dall’ottima line-up del il Jazz Re:Found, ormai una garanzia nell’ambito dei festival invernali italiani. Quest’anno sarà dal 29 novembre al 3 dicembre a Torino, e tra i nomi degni di nota segnaliamo Thundercat e Roni Size. Info e prevendite qui. Il [&hellip"
keywords: ""
date: 2017-11-29T00:00:00.000+01:00
author: "Marta Blumi Tripodi"
cover: "/assets/uploads/import.eventi/macklemore.jpg"
pagination:
  enabled: true

---

Bentornati su questi schermi! Questa settimana pochissime novità, ma moooooolto significative. Seguiteci attraverso il calendario eventi e concerti!

Ricominciamo dall’ottima line-up del il **Jazz Re:Found**, ormai una garanzia nell’ambito dei festival invernali italiani. Quest’anno sarà dal 29 novembre al 3 dicembre a Torino, e tra i nomi degni di nota segnaliamo **Thundercat** e **Roni Size**. Info e prevendite [**qui**](http://jazzrefound.it/never-hype-ever-ahead/).

Il 7 dicembre, imperdibile per tutti gli amanti del soul, del jazz e dei brani che sembrano fatti apposta per essere campionati: il leggendario **Roy Ayers** torna a Milano! Tutti i dettagli [**qui**](https://www.facebook.com/events/150320298900791/).

Il 16 dicembre, invece il CSOA La Strada di Roma chiude la stagione in bellezza con un live di **Meyhem Lauren**, accompagnato anche da parecchi ospiti italiani tra cui gli amici di Welcome 2 The Jungle: info [**qui**](https://www.facebook.com/events/1524091587677642/?acontext=%7B%22ref%22%3A%223%22%2C%22ref%5Fnewsfeed%5Fstory%5Ftype%22%3A%22regular%22%2C%22action%5Fhistory%22%3A%22null%22%7D). Per Meyhem si aggiunge anche un’altra data, il 15 dicembre al Lambretta di Milano (hosted by Egreen): info [**qui**](https://www.facebook.com/events/1462492910534357/).

Scavalliamo infine nel 2018, perché sono già state annunciate due date italiane del rapper irlandese (ma trapiantato in Georgia) **Rejjie Snow**, uno dei nomi più quotati del momento a livello di hype: sarà il 4 aprile a Bologna e il 5 a [**Milano**](https://www.facebook.com/events/1483825198332546/?acontext=%7B%22source%22%3A5%2C%22page%5Fid%5Fsource%22%3A43041623120%2C%22action%5Fhistory%22%3A[%7B%22surface%22%3A%22page%22%2C%22mechanism%22%3A%22main%5Flist%22%2C%22extra%5Fdata%22%3A%22%7B%5C%22page%5Fid%5C%22%3A43041623120%2C%5C%22tour%5Fid%5C%22%3Anull%7D%22%7D]%2C%22has%5Fsource%22%3Atrue%7D). (_continua dopo la foto_)

Passiamo poi a una novità della settimana, **Macklemore**: come sapete se avete cercato di accaparrarvi i biglietti della sua doppia data a Milano (il 21 e 22 aprile), i posti disponibili sono andati esauriti in pochi minuti. Rallegratevi, però, perché è notizia di pochi minuti fa che l’artista ha aggiunto anche una data estiva, il 3 luglio a Roma. I biglietti saranno disponibili in prevendita da lunedì 4 dicembre alle ore 11.00: tenete d’occhio [**questo link**](http://www.ticketone.it/macklemore-biglietti.html?affiliate=ITT&doc=artistPages/tickets&fun=artist&action=tickets&kuid=481462).

l’11 maggio è stata annunciata l’imperdibile tranche italiana del tour di **Sam Smith**: più precisamente, l’11 maggio a Milano e il 12 a Verona. Tutti i dettagli [**qui**](http://www.vivoconcerti.com/artisti/sam-smith).

Altra grandissima novità è l’arrivo dei **Gorillaz**, per la prima volta in Italia. Suoneranno nell’ambito del Lucca Summer Festival il 12 luglio, e la prevendita è disponibile da domani, giovedì 30 ottobre, a partire dalle 11.00: [**questo** ](http://www.ticketone.it/biglietti.html?affiliate=ITT&doc=artistPages/overview&fun=artist&action=overview&kuid=460208&x10=1&x11=gorillaz)è il link per tentare la sorte.

E con questo è tutto, se abbiamo dimenticato qualcosa ci trovate [**su Facebook**](https://www.facebook.com/hotmcmag). Alla prossima!

**#AGGIORNAMENTO:** Annunciata di fresco la primissima data italiana di **NF**, il 23 aprile a Milano! I biglietti saranno in vendita da giovedì 7 dicembre alle ore 11.00, e potete acquistarli [**qui**](https://www.livenation.it/show/1070761/nf-perception-world-tour/milano/2018-04-23/it).
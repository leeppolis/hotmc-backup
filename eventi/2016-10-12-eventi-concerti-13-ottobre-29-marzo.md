---
layout: eventi
category: Eventi
banner: "/assets/uploads/import.eventi/macy-color-640x643.jpg"
title: "Eventi & Concerti: 13 ottobre – 29 marzo"
excerpt: "Rieccoci qui, a riscaldare il vostro autunno con una serie di occasioni imperdibili e eventi da non mancare assolutamente. Preparate il calendario, perché ci sono parecchie date da segnare. Si comincia con i nostri amici di Soul Books, la collana edita da Volo Libero di cui vi stiamo regalando i volumi da un po’ di tempo [&hellip"
quote: ""
description: "Rieccoci qui, a riscaldare il vostro autunno con una serie di occasioni imperdibili e eventi da non mancare assolutamente. Preparate il calendario, perché ci sono parecchie date da segnare. Si comincia con i nostri amici di Soul Books, la collana edita da Volo Libero di cui vi stiamo regalando i volumi da un po’ di tempo [&hellip"
keywords: ""
date: 2016-10-12T00:00:00.000+01:00
author: "Marta Blumi Tripodi"
cover: "/assets/uploads/import.eventi/macy-color-640x643.jpg"
pagination:
  enabled: true

---

Rieccoci qui, a riscaldare il vostro autunno con una serie di occasioni imperdibili e eventi da non mancare assolutamente. Preparate il calendario, perché ci sono parecchie date da segnare.

Si comincia con i nostri amici di **Soul Books**, la collana edita da Volo Libero di cui vi stiamo regalando i volumi da un po’ di tempo a questa parte: la serie di libri verrà presentata questo giovedì 13 a Milano, i dettagli sono [**qui**](https://www.facebook.com/events/336995269981287/).

Si prosegue poi con una mostra, inaugurata settimana scorsa ma che proseguirà fino al 2 novembre: si tratta di **Limbo**, la **personale di Doze Green**, pioniere del writing. Si svolge a Milano, come spesso capita con questo tipo di eventi, e trovate tutte le info [**qui**](https://www.facebook.com/events/731076663706221/).

Ricordiamo che ad ottobre tornerà in Italia il prodigio del contemporary R’n’B **JMSN**, più precisamente il 20 a Roma e il 21 a Milano. Dettagli [**qui**](http://www.radarconcerti.com/jmsn-nuovo-album-e-due-date-in-italia-ad-ottobre/).

Il 22 ottobre, annunciato anche **Homeboy Sandman** a Milano: come promesso, ecco il link all’[**evento di Facebook**](https://www.facebook.com/events/1312240925461590/).

Torna in Italia anche **Imany**, stellina del soul francese, che sarà dalle nostre parti il 27 ottobre (Milano) e il 29 ottobre (Roma): prevendite[ **già aperte**](http://www.ticketone.it/imany-biglietti.html?affiliate=ITT&doc=artistPages%2Ftickets&fun=artist&action=tickets&erid=1386130).

Il 28 ottobre, invece, è il turno di **Michael Franti** a Bologna: info [**qui**](http://www.ticketone.it/michael-franti-biglietti.html?affiliate=ITT&doc=artistPages%2Ftickets&fun=artist&action=tickets&erid=1678647).

E sempre il 28 ottobre inaugura a Milano la mostra dedicata a **Jean-Michel Basquiat,** considerato uno dei padri della moderna street art: per info, c’è il [**sito del Mudec**](http://www.mudec.it/ita/jean-michel-basquiat/).

A novembre si comincia alla grande con il **Club 2 Club** di Torino, una realtà già da anni venerata da chi ascolta musica elettronica e hip hop: anche per l’edizione 2016, dal 2 al 6 novembre, il cast si preannuncia pirotecnico. Tra i nomi a noi più affini in programma segnaliamo ovviamente su tutti **dj Shadow**, ma vi assicuriamo che anche gli altri sono più che meritevoli: se siete di mentalità aperta vale senz’altro la pena di fare un abbonamento a scatola chiusa. Info sul [**sito ufficiale**](http://clubtoclub.it/2016-it/).

Un’opportunità fantastica per tutti i milanesi amanti del jazz e della black music: dal 4 al 15 novembre sbarca in città il nuovo festival **JazzMi**, che riunisce sotto le sue insegne decine di realtà imprescindibili come **Robert Glasper, Gregory Porter, Ron Carter**e**GoGo Penguin** (questi ultimi sono consigliatissimi per tutti gli amanti dell’hip hop strumentale). Tutte le info e le prevendite dei vari biglietti le trovate [**qui**](http://www.ticketone.it/jazzmi-biglietti.html?affiliate=ITT&doc=artistPages%2Ftickets&fun=artist&action=tickets&erid=1715003).

Imprescindibile per gli amanti del soul anche il concerto di **Michael Kiwanuka** a Milano, che è previsto il 13 novembre: info e prevendite [**qui**](http://www.ticketone.it/michael-kiwanuka-biglietti.html?affiliate=ITT&doc=artistPages%2Ftickets&fun=artist&action=tickets&erid=1640162).

Il 25 novembre sarà un’altra ottima giornata per gli amanti dell’R&B contemporaneo: in arrivo a Milano una degli act più interessanti, **Fatima**, accompagnata dalla **Eglo Live Band**: info presto disponibili sulla pagina Facebook di [**Santeria Social Club**](https://www.facebook.com/santeriasocialclub/events).

Il 3 dicembre, buone notizie per Svizzera & regioni limitrofe: **Afro & Marco Polo** suoneranno a Lugano (vi parleremo ancora spesso di quest’evento e ci saranno diverse sorprese, tenete d’occhio Hotmc nelle prossime settimane), tutte le info sono [**qui**](https://www.facebook.com/events/180019462403326/permalink/180105479061391/).

Il 7 dicembre è stata annunciata una data milanese dei **Black Milk**: i dettagli non sono ancora disponibili, vi daremo più info nelle prossime edizioni della rubrica.

La grande novità della settimana, naturalmente, è l’incredibile cartellone del **Jazz Re:Found**, festival che pianterà le tende a Torino dal 7 all’11 dicembre e la cui line-up è capitanata nientepopodimeno che dai **De La Soul** e da **Grandmaster Flash**: da non perdere in nessun caso! Tutti i dettagli sulla [**pagina apposita**](https://www.facebook.com/Jazzrefound/?fref=ts).

Da inizio dicembre scavalliamo direttamente all’interno dell’anno nuovo per parlare del tour italiano di **Macy Gray**, che consiste in quattro date a marzo: l’11 a Roma, il 12 a Padova, il 14 a Firenze e il 29 a Milano. Prevendite già aperte [**qui**](http://www.vivoconcerti.com/artisti/macy-gray).

E con questo è più o meno tutto, se ci siamo persi qualcosa c’è [**Facebook**](https://www.facebook.com/hotmcmag). A settimana prossima!
---
layout: eventi
category: Eventi
banner: "/assets/uploads/import.eventi/Rihanna-5.jpg"
title: "Eventi & Concerti: 3 dicembre – 13 luglio"
excerpt: "Torna la nostra rubrica eventi, sempre con la stessa raccomandazione di settimana scorsa: in seguito all’attentato al Bataclan del 13 novembre scorso, molti artisti americani stanno cancellando i loro tour europei. Vi daremo notizia delle cancellazioni man mano che ci arrivano aggiornamenti, ma qualcosa potrebbe sfuggirci: controllate sempre che l’evento esista ancora, prima di andare a [&hellip"
quote: ""
description: "Torna la nostra rubrica eventi, sempre con la stessa raccomandazione di settimana scorsa: in seguito all’attentato al Bataclan del 13 novembre scorso, molti artisti americani stanno cancellando i loro tour europei. Vi daremo notizia delle cancellazioni man mano che ci arrivano aggiornamenti, ma qualcosa potrebbe sfuggirci: controllate sempre che l’evento esista ancora, prima di andare a [&hellip"
keywords: ""
date: 2015-11-24T00:00:00.000+01:00
author: "Marta Blumi Tripodi"
cover: "/assets/uploads/import.eventi/Rihanna-5.jpg"
pagination:
  enabled: true

---

[](https://hotmc.com/wp-content/uploads/2015/11/Rihanna-5.jpg)

Torna la nostra rubrica eventi, sempre con la stessa raccomandazione di settimana scorsa: in seguito all’attentato al Bataclan del 13 novembre scorso, **molti artisti americani stanno cancellando i loro tour europei**. Vi daremo notizia delle cancellazioni man mano che ci arrivano aggiornamenti, ma qualcosa potrebbe sfuggirci: controllate sempre che l’evento esista ancora, prima di andare a un concerto!

**The-Internet**, ad esempio, è uno dei collettivi che ha cancellato il tour europeo, postponendolo a marzo 2016 (date ancora da definirsi). Chi fosse già in possesso del biglietto per la data di Milano sappia che resterà valido anche per il recupero a marzo, mentre per bolognesi e romani le istruzioni per il rimborso delle prevendite sono **[qui](http://www.comcerto.it/)**.

Dal 3 al 7 dicembre i torinesi hanno di che stare allegri: torna infatti il **Jazz Re:Found**, una delle rassegne più interessanti in circolazione. Tra gli artisti da non perdere quest’anno ci sono **dj Premier**, **Roy Ayers**, **Thundercat, Moodyman** e **Theo Parrish**, ma anche molti altri: il programma completo, aggiornato di giorno in giorno, lo trovate su **[Facebook](https://www.facebook.com/events/1621526028105394/)**.

Per ogni cancellazione, c’è fortunatamente una nuova data da mettere in calendario: in questo caso quelle del tour italiano di **M1 dei Dead Prez** e **Bonnot**, che presenteranno il loro progetto _V.I.P. (very interesting politics)_ lungo tutto l’arco della penisola. Più precisamente, saranno il 4 dicembre a Torino, il 5 a Bergamo, il 6 a Foggia, il 7 a Napoli, l’11 a Treviso, il 12 a Roma, il 13 a Milano e il 18 ad Alessandria. In ognuno di questi casi, più info a **[questo link](http://www.ap2p.info/site/?page%5Fid=21)**.

E sempre il 4 dicembre, una bomba di evento: **Talib Kweli** per la prima volta a Milano! Tutti i dettagli sono già stati resi noti e li trovate **[qui](https://www.facebook.com/events/438810539636313/)**.

Pare che sia di ritorno anche **Pete Rock** per una serie di date, alcune ancora da annunciare. Sarà ad esempio graditissimo ospite del tradizionale **Marker Party** al Rivolta di Marghera il 7 dicembre. Tra gli italiani presenti sul palco anche Spiller, Shocca, Ensi, Louis Dee, Big Joe e molti altri: tutte le info **[qui](https://www.facebook.com/events/1510848592569637/)**.

L’altra data di **Pete Rock** già nota è quella dell’11 dicembre a Torino, in compagnia dei **Das Efx**: una vera bomba per gli amanti del suono classico. Tutti i dettagli **[qui](https://www.facebook.com/events/762537817225556/)**.

Sfortunatamente, l’altro tour europeo che è stato sicuramente annullato è quello di **Prince**, che doveva essere a Milano il 15 dicembre: i biglietti non erano ancora in vendita, quindi non c’è bisogno che vi diamo alcuna indicazione per il rimborso.

Ma, come dicevamo prima, per ogni cancellazione c’è una novità: non è ancora stata annunciata se non tramite i flyer comparsi nel locale in questione, ma il 18 dicembre **Apollo Brown** suonerà al Biko di Milano. Vi terremo aggiornati non appena disponibili i dettagli dell’evento.

Per gli amanti del rap al femminile, **Angel Haze**, una delle più interessanti esponenti attualmente in circolazione. Suonerà a Milano al Circolo Magnolia il 30 gennaio 2016, tutte le info sul **[sito ufficiale](http://www.circolomagnolia.it/)**.

Altra notizia bomba: il 13 luglio 2016 (sì, sembra un po’ lontano, ma è probabile che i biglietti esauriscano in fretta) **Rihanna** torna in Italia, e stavolta fa le cose in grande: la location del concerto è lo stadio di San Siro a Milano. Tra l’altro, sul palco non sarà sola: la accompagneranno, tra gli altri opening act, **The Weeknd** e **Big Sean**. Le prevendite saranno disponibili dal 3 dicembre su **[Live Nation](https://www.livenation.com)**, e se la cosa vi interessasse è consigliabile tenersi pronti.

Per oggi finisce qui, se volete segnalarci altre date ci trovate su **[Facebook](https://www.facebook.com/hotmcmag)**!
---
layout: eventi
category: Eventi
banner: "/assets/uploads/import.eventi/prince.jpg"
title: "Eventi & Concerti: 17 novembre – 10 gennaio"
excerpt: "Mano alle agende, gente: è il momento di segnarsi tutti gli imperdibili eventi del prossimo futuro. Attenzione, però: i ricordiamo che molti artisti americani stanno cancellando i loro tour europei in questi giorni a causa dell’attentato al Bataclan di Parigi. Vi suggeriamo, quindi, di controllare attentamente se i concerti a cui volete partecipare sono ancora in [&hellip"
quote: ""
description: "Mano alle agende, gente: è il momento di segnarsi tutti gli imperdibili eventi del prossimo futuro. Attenzione, però: i ricordiamo che molti artisti americani stanno cancellando i loro tour europei in questi giorni a causa dell’attentato al Bataclan di Parigi. Vi suggeriamo, quindi, di controllare attentamente se i concerti a cui volete partecipare sono ancora in [&hellip"
keywords: ""
date: 2015-11-16T00:00:00.000+01:00
author: "Marta Blumi Tripodi"
cover: "/assets/uploads/import.eventi/prince.jpg"
pagination:
  enabled: true

---

[](https://hotmc.com/wp-content/uploads/2015/11/prince.jpg)

Mano alle agende, gente: è il momento di segnarsi tutti gli imperdibili eventi del prossimo futuro. Attenzione, però: i ricordiamo che **molti artisti americani stanno cancellando i loro tour europei in questi giorni** a causa dell’attentato al Bataclan di Parigi. Vi suggeriamo, quindi, di controllare attentamente se i concerti a cui volete partecipare sono ancora in programma o meno, perché ovviamente la situazione si evolve di giorno in giorno e non è detto che tutte le date qui segnalate si concretizzeranno.

Il 17 novembre tornano in Italia gli **Shabazz Palaces**, stavolta a Torino: informazioni e prevendite già disponibili **[qui](http://www.radarconcerti.com/)**.

Il 19 novembre, evento imperdibile: **Oh No** e **The Alchemist**, aka **Gangrene**, sbarcano al Brancaleone di Roma: i dettagli sono tutti su **[Facebook](https://www.facebook.com/events/771256446334370/)**. E il 20 novembre, ottima notizia per il nord Italia tutto: si è aggiunta una data al Biko di Milano, potete saperne di più **[qui](https://www.facebook.com/Gangrene-The-Alchemist-Oh-No-312361848816773)**.

Per gli amanti di R’n’B e UK Garage, il posto dove essere il 21 novembre è Lugano, perché **Craig David** sarà per una sera il fautore di un esclusivo dj set. Tutte le info su **[Facebook](https://www.facebook.com/events/172940759714140/)**.

E sempre per chi ama il club, **Roscoe Dash** suonerà la stessa sera (21 novembre) a Roma: per saperne di più, clic **[qui](https://www.facebook.com/events/515087048650139/)**.

Il 22 novembre un’altra data che vi avevamo preannunciato e di cui ora abbiamo i dettagli: **R.A. The Rugged Man**, insieme ad **A.F.R.O.** e a **Mr. Green**, saranno a Frosinone: i dettagli sono **[qui](https://www.facebook.com/events/1637631919811600)**.

**The-Internet**, il visionario collettivo hip hop/contemporary R’n’B legato agli Odd Future, arriva in Italia con un mini tour di tre date. Più precisamente, il 2 dicembre a Milano, il 3 a Roma e il 4 a Bologna. Le info le trovate tutte [**qui**](http://www.comcerto.it/7227/7227 "http://www.comcerto.it/7227/7227").

Dal 3 al 7 dicembre i torinesi hanno di che stare allegri: torna infatti il **Jazz Re:Found**, una delle rassegne più interessanti in circolazione. Tra gli artisti da non perdere quest’anno ci sono **dj Premier**, **Roy Ayers**, **Thundercat, Moodyman** e **Theo Parrish**, ma anche molti altri: il programma completo, aggiornato di giorno in giorno, lo trovate su **[Facebook](https://www.facebook.com/events/1621526028105394/)**.

E sempre il 4 dicembre, una bomba di evento: **Talib Kweli** per la prima volta a Milano! Tutti i dettagli sono già stati resi noti e li trovate **[qui](https://www.facebook.com/events/438810539636313/)**.

Pare che sia di ritorno anche **Pete Rock** per una serie di date, alcune ancora da annunciare. Sarà ad esempio graditissimo ospite del tradizionale **Marker Party** al Rivolta di Marghera il 7 dicembre. Tra gli italiani presenti sul palco anche Spiller, Shocca, Ensi, Louis Dee, Big Joe e molti altri: tutte le info **[qui](https://www.facebook.com/events/1510848592569637/)**.

L’altra data di **Pete Rock** già nota è quella dell’11 dicembre a Torino, in compagnia dei **Das Efx**: una vera bomba per gli amanti del suono classico. Tutti i dettagli **[qui](https://www.facebook.com/events/762537817225556/)**.

Per chiudere in bellezza il 2015, **Prince** torna finalmente a farci onore della sua presenza in Italia, con uno show particolarissimo: A Piano & a Microphone tour, che come ben spiega il nome prevede sul palco solo lui e un pianoforte. L’unica data italiana è quella del 15 dicembre al teatro Arcimboldi di Milano, ma i biglietti non sono ancora disponibili. Occhio, quindi, a) ad essere rapidi non appena le prevendite apriranno, in una data ancora ignota, b) a non acquistare (almeno per ora) biglietti da rivenditori terzi tipo Viagogo, perché non essendo ancora in vendita probabilmente si tratta di truffe.

Prima data annunciata anche per il 2016: trattasi di **Angel Haze**, una delle più interessanti esponenti del rap al femminile attualmente in circolazione. Suonerà a Milano al Circolo Magnolia il 30 gennaio, tutte le info sul **[sito ufficiale](http://www.circolomagnolia.it/)**.

Per oggi finisce qui, se volete segnalarci altre date ci trovate su **[Facebook](https://www.facebook.com/hotmcmag)**!

**AGGIORNAMENTO #1:** Come temevamo, purtroppo, ci sono i primi annullamenti: nello specifico si tratta di **Prince**, che ha cancellato il tour europeo dopo gli attentati di Parigi.

**AGGIORNAMENTO #2:** Purtroppo anche **The-Internet** ha cancellato tutti i concerti europei di dicembre, posticipandoli però a marzo 2016 (date ancora da definirsi). Chi fosse già in possesso del biglietto per la data di Milano sappia che resterà valido anche per il recupero a marzo, mentre per bolognesi e romani le istruzioni per il rimborso delle prevendite sono **[qui](http://www.comcerto.it)**.
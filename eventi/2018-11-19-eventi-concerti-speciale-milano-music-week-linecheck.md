---
layout: eventi
category: Eventi
banner: "/assets/uploads/import.eventi/milano-music-week.jpg"
title: "Eventi & Concerti: speciale Milano Music Week & Linecheck"
excerpt: "E’ iniziata oggi la Milano Music Week, che dopo l’ottimo esordio dell’edizione 2017 torna a celebrare la città di Milano in quanto capitale italiana dell’industria musicale e discografica. Gli eventi in programma questa settimana, perlopiù gratuiti, sono centinaia su tutto il territorio cittadino: sperando di farvi cosa gradita, vi segnaliamo qui i più interessanti in [&hellip"
quote: ""
description: "E’ iniziata oggi la Milano Music Week, che dopo l’ottimo esordio dell’edizione 2017 torna a celebrare la città di Milano in quanto capitale italiana dell’industria musicale e discografica. Gli eventi in programma questa settimana, perlopiù gratuiti, sono centinaia su tutto il territorio cittadino: sperando di farvi cosa gradita, vi segnaliamo qui i più interessanti in [&hellip"
keywords: ""
date: 2018-11-19T00:00:00.000+01:00
author: "Marta Blumi Tripodi"
cover: "/assets/uploads/import.eventi/milano-music-week.jpg"
pagination:
  enabled: true

---

E’ iniziata oggi la Milano Music Week, che dopo l’ottimo esordio dell’edizione 2017 torna a celebrare la città di Milano in quanto capitale italiana dell’industria musicale e discografica. Gli eventi in programma questa settimana, perlopiù gratuiti, sono centinaia su tutto il territorio cittadino: sperando di farvi cosa gradita, vi segnaliamo qui i più interessanti in ambito rap, hip hop e black/urban music. (continua dopo la foto)

## Eventi Milano Music Week (tutte le info sui singoli eventi [qui](https://www.milanomusicweek.it/))

**Panel/workshop a Sae Institute:** praticamente ogni giorno, presso la celebre scuola di specializzazione in sound engineering e music industry sono previsti degli incontri che faranno la felicità dei produttori milanesi e non solo. Dalle sessioni aperte a tema Cubase alla presentazione delle ultime innovazioni in termini di equipaggiamento e attrezzature da studio, un sacco di chicche a ingresso gratuito (previa registrazione).

**Incontro con Ghemon:** Alle 19.30 di lunedì 19 novembre, presso il CPM Music Institute, Ghemon racconterà la sua musica e la sua scrittura per tracciare la case history di una carriera unica nel suo genere. Ingresso gratuito (previa registrazione).

**Workshop con Corrado Grilli aka Mecna (Adidas Originals x Santeria):** Il design, il progetto grafico e la copertina di album e singoli è sempre più importante per distinguersi dalla massa, nel mercato odierno: in questo workshop (purtroppo per voi, gratuito ma già sold-out) il più ambito graphic designer dell’industria discografica italiana accetta di svelare alcuni dei suoi segreti del mestiere.

**Marracash intervista il sindaco Giuseppe Sala sul tema “La città del futuro”:** Senz’altro il più atteso evento della MMW, avrà luogo mercoledì 21 novembre alle 20.30 presso Santeria Social Club. Evento gratuito fino a esaurimento posti.

**MHD (opening act Quentin40):** Il concerto del trapper francese ai Magazzini Generali è da non perdere! Ingresso a pagamento previa acquisto biglietti, 21 novembre ore 21.30.

**Dj set LVNAR (Adidas Originals x Santeria):** Mercoledì 21.00, ore 22.00, Santeria Social Club, ingresso libero.

**Dutch Nazari | Tredici Pietro | Dola | Irbis | Ckrono & Mace B2B (Adidas Originals x Santeria):** Una serata di grande musica hip hop e urban a ingresso libero. Giovedì 22 novembre a partire dalle ore 21.00.

**Re:Funk** **Live**:Una delle migliori funk band svizzere, già reduci da festival prestigiosissimi come il Montreux Jazz Festival, dal vivo al Vinile! Giovedì 22 novembre alle ore 21.30, con una sottoscrizione di 3 euro come contributo agli artisti.

**Record Store Day Black Friday:** Per tutta la giornata di venerdì, in tutti i negozi di dischi milanesi saranno in vendita edizioni speciali e limitate di moltissimi album, singoli ed EP. La lista completa dei titoli è disponibile [**qui**](https://bit.ly/2qJk8Ko).

**Music & Production – In studio con Charlie Charles:** Sabato 24 novembre si va a lezione di musica con uno dei producer più quotati del momento, Charlie Charles, per un workshop esclusivo e gratuito che, purtroppo per voi, è già sold-out da un pezzo.

**#Warnersquad Wants You**: Ottenere un contratto con una major vi sembra un’impresa impossibile? Warner Music apre le porte dei suoi uffici agli aspiranti nuovi talenti: basta scrivere a warnermusicitalyofficial@gmail.com mandando i propri contatti Instagram e Facebook, un link in streaming con massimo due canzoni anche non inedite e un eventuale video, e sarete ricontattati per un provino nella giornata di sabato 24 novembre.

**Mosé Cov live:** A proposito di Warner, uno dei suoi talenti emergenti più brillanti, da tenere assolutamente sott’occhio. Live sabato 24 novembre all’Ohibò, evento a pagamento.

**Junior Cally live:** Sabato 24 novembre, ore 21.00, presso Magazzini Generali; evento a pagamento.

**The Essence dj set (Adidas Originals x Santeria)**: La migliore producer italiana, nonché dj per la celebre club night milanese Akeem of Zamunda, presenta il suo dj set. Sabato 24 novembre ore 22, evento gratuito.

(_Continua dopo la foto_)

## Eventi e panel Linecheck (tutte le info sui singoli eventi [qui](http://www.linecheckfestival.com))

Meeting per addetti ai lavori prima ancora che festival, Linecheck è la più importante music conference italiana, modellata sull’esempio delle più rodate consorelle all’estero. Di giorno propone panel, incontri, approfondimenti, aggiornamento e networking per tutti coloro che lavorano nell’industria della musica e dei concerti (molti sono in lingua inglese), e la sera i live dei migliori talenti emergenti italiani e internazionali. Per accedere alla conferenza è necessario possedere un pass (acquistabile [**qui**](https://www.diyticket.it/taWSwG)) che dà accesso anche ai concerti, ma è possibile acquistare singolarmente anche i pass per i concerti, per alcuni workshop e per le singole giornate: Linecheck avrà luogo a Base Milano dal 22 al 24 novembre.

Tra i molti panel che potrebbero essere interessanti per gli addetti ai lavori in ambito rap:

MORE THAN JUST MONEY: VIRTUOUS EXAMPLES OF MUSIC-BRAND COLLABORATIONS (22 novembre, ore 14.15)  
MAINSTREAM FROM THE BOTTOM UP: BUILDING HYPE (22 novembre, 16.15)  
MASTERCLASS: PERSONAL BRANDING VS BRAND COMMUNICATION (23 novembre, 10.15)  
NETWORKING: MEET THE AGENTS, PROMOTERS, FESTIVALS (23 novembre, 14.15)  
INNOVATIVE SOCIAL ENTREPRENEURSHIP (23 novembre, 17.30)

Tra i live da non perdere per chi apprezza la musica black e urban:

AGBEKO (afro-funk)  
AINE’ (soul)  
LOTIC (elettronica)  
MICA EIO (neo soul/trap’n’b)  
ONRA (instrumental hip hop)  
RELATIIV (elettronica)  
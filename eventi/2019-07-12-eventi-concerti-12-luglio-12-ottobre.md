---
layout: eventi
category: Eventi
banner: "/assets/uploads/import.eventi/edkgkhlcmlededjh.jpg"
title: "Eventi & Concerti: 12 luglio – 12 ottobre"
excerpt: "Bentornati su questi schermi! L’estate è ormai arrivata, le date estive sono nel pieno del loro svolgimento e cominciano a spuntare anche i primi appuntamenti autunnali: vediamo quindi cosa sta succedendo in giro per la penisola e oltre. Innanzitutto partiamo (purtroppo) da alcune cancellazioni: prima su tutte, quella di Pusha-T all’Home Festival. Come già ampiamente [&hellip"
quote: ""
description: "Bentornati su questi schermi! L’estate è ormai arrivata, le date estive sono nel pieno del loro svolgimento e cominciano a spuntare anche i primi appuntamenti autunnali: vediamo quindi cosa sta succedendo in giro per la penisola e oltre. Innanzitutto partiamo (purtroppo) da alcune cancellazioni: prima su tutte, quella di Pusha-T all’Home Festival. Come già ampiamente [&hellip"
keywords: ""
date: 2019-07-12T00:00:00.000+01:00
author: "Marta Blumi Tripodi"
cover: "/assets/uploads/import.eventi/edkgkhlcmlededjh.jpg"
pagination:
  enabled: true

---

Bentornati su questi schermi! L’estate è ormai arrivata, le date estive sono nel pieno del loro svolgimento e cominciano a spuntare anche i primi appuntamenti autunnali: vediamo quindi cosa sta succedendo in giro per la penisola e oltre.

Innanzitutto partiamo (purtroppo) da alcune cancellazioni: prima su tutte, quella di **Pusha-T** all’**Home Festival**. Come già ampiamente raccontato dalle [**testate di settore**](https://www.soundwall.it/home-festival-sbagliare-capita-ai-migliori-prendere-per-i-fondelli-anche-no/), l’unica data italiana estiva di Pusha prevista per il 13 luglio è stata cancellata (insieme a buona parte dei main act del festival) a causa di delle presunte difficoltà nell’avere le autorizzazioni per montare il palco principale. Chi volesse richiedere il rimborso può farlo [**qui**](https://www.facebook.com/HomeFestivalOfficial/photos/a.370239409668044/3091509377541020/?type=3&theater). Nel frattempo, comunque confermata la presenza di **Young Thug** il 14 luglio.

Cancellato, o meglio rimandato, anche l’attesissimo concerto di **A$ap Rocky** al Carroponte di Milano, che era previsto per il 17 luglio: purtroppo l’artista è attualmente detenuto in Svezia e non si sa quando avverrà il rilascio, cosa che lo ha costretto a posticipare tutte le restanti date di luglio. L’organizzazione è in attesa di poter riprogrammare la data e i biglietti già venduti restano comunque validi: la settimana prossima verranno diffuse le modalità di rimborso a chi ne farà richiesta (info sui canali di [**Radar Concerti**](https://www.facebook.com/radarconcerti/)). (_continua dopo la foto_)

Confermata, invece, la super doppia data di **Masego + Kamasi Washington** del 16 luglio al Magnolia di Milano: tutte le info [**qui**](https://www.facebook.com/events/322461485076808/).

Il 13 luglio, novità last minute: gli **Onyx** suoneranno al **Baboom Festival** di Fermo insieme a moltissimi altri artisti! Tutti i dettagli [**qui**](https://www.facebook.com/events/2191062971137256/).

In pieno fermento anche il **Lucca Summer Festival**, che come sempre è particolarmente attento alle proposte black e rap: quest’anno ci sarà anche una prima data assoluta di **Janelle Monae** (il 18 luglio). Ulteriori dettagli [**qui**](http://www.summer-festival.com/).

Dal 12 luglio, **Umbria Jazz** allieterà le notti dell’Italia centrale per una settimana. Come sempre, il programma è eccezionalmente ricco: quest’anno segnaliamo in particolare **Lauryn Hill** (21 luglio), **Snarky Puppy e Kamasi Washington** (19 luglio) e **George Benson** (15 luglio). Dettagli [**qui**](http://www.umbriajazz.com/).

Un’orchestra da 100 elementi, **John Legend** e lo scenario incomparabile di Taormina: chi è in zona e se lo perde se ne pentirà amaramente. Tutte le info su questo super concerto [**qui**](https://www.facebook.com/events/357965924916059/).

Dal 27 luglio al 14 agosto, Locorotondo caput mundi! Torna il **Locus Festival**, uno degli appuntamenti più attesi dagli amanti della musica black, quest’anno in una versione davvero esplosiva. Tra i nomi in cartellone ci sono **Lauryn Hill**, **José James**, **Lee Fields & the Expressions**, i **Colle der Fomento** e tanti altri, oltre a una lunga serie di eventi collaterali e incontri. Info [**qui**](https://www.locusfestival.it/site/?page%5Fid=2).

Torna anche il favoloso **Viva! Festival** in valle d’Itria, Puglia, dai premiati creatori del Club 2 Club di Torino. In una meravigliosa cornice naturale e paesaggistica, dall’1 al 4 agosto si avvicenderanno sul palco artisti d’eccezione, tra cui un’inedita **Erykah Badu** in veste di dj (ma anche **Gilles Peterson** e tanti altri nomi legati alla musica elettronica, come **John Hopkins** e **Apparat**). Dettagli [**qui**](https://clubtoclub.it/it/viva-19/).

Dal 2 al 4 agosto a Corridonia e Morravalle, vicino a Macerata, nuova edizione del **Fat Fat Fat Festival**, una rassegna che interseca la musica black e le sonorità elettroniche. Anche in questo caso, la line-up fa venire l’acquolina in bocca: **Amp Fiddler**, **Dam Funk**, **dj Spinna** e molti altri, tutti da scoprire. Più info [**qui**](https://www.fatfatfatfestival.it/).

Ricordiamo anche un festival che non è sul territorio italiano, ma che tradizionalmente ha nell’Italia uno dei suoi partner più forti: l’**Hip Hop Kemp** in Repubblica Ceca. Quest’anno sarà dal 15 al 17 agosto e vedrà protagonisti **Pharoahe Monch**, **Tech N9ne**, **Masta Ace & Marco Polo**, **Smiff’n’Wessun**, **The Alchemist** e tanti altri (tra cui un vero esercito di casa nostra, **Alien Army**, a rappresentare l’Italia): tutte le info, anche su come raggiungere il festival dall’Italia, [**qui**](http://it.hiphopkemp.cz/).

Da segnalare per l’autunno, giovedì 12 settembre **Erick Sermon** arriva a Bologna! Tutte le info [**qui**](https://www.facebook.com/events/336620620343152/).

il 22 settembre, invece, **Large Professor** suonerà a Bologna accompagnato dal nostro The Next One: tutte le info [**qui**](https://www.facebook.com/events/340502716634658/).

Il 12 ottobre, bellissima notizia per tutti gli amanti del rap made in UK e al femminile: arriva a Milano **Little Simz**, una delle artiste più talentuose della sua generazione! Tutte le info e le prevendite [**qui**](https://www.dalessandroegalli.com/events/593/little-simz).

Con questo è tutto, fino a ulteriori annunci: se ci siamo persi qualcosa, segnalatecelo sulla nostra [**pagina Facebook**](https://www.facebook.com/hotmcmag/). E ora, tutti a fare la danza del sole!
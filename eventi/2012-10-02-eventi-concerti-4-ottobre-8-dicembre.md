---
layout: eventi
category: Eventi
banner: "/assets/uploads/import.eventi/jazzyjeff.jpg"
title: "Eventi & concerti: 4 ottobre – 8 dicembre"
excerpt: "Bentornati al nostro settimanale appuntamento con gli eventi e i concerti cui vale la pena presenziare in tutta la penisola (e un po’ oltre: ci spingiamo fino in Canton Ticino). Che stavolta sono parecchi. In attesa che qualcuno scopra come procurarsi il dono dell’ubiquità, andiamo a incominciare. Giovedì 4 ottobre alle ore 21.00 la Casa [&hellip"
quote: ""
description: "Bentornati al nostro settimanale appuntamento con gli eventi e i concerti cui vale la pena presenziare in tutta la penisola (e un po’ oltre: ci spingiamo fino in Canton Ticino). Che stavolta sono parecchi. In attesa che qualcuno scopra come procurarsi il dono dell’ubiquità, andiamo a incominciare. Giovedì 4 ottobre alle ore 21.00 la Casa [&hellip"
keywords: ""
date: 2012-10-02T00:00:00.000+01:00
author: "Marta Blumi Tripodi"
cover: "/assets/uploads/import.eventi/jazzyjeff.jpg"
pagination:
  enabled: true

---

Bentornati al nostro settimanale appuntamento con gli eventi e i concerti cui vale la pena presenziare in tutta la penisola (e un po’ oltre: ci spingiamo fino in Canton Ticino). Che stavolta sono parecchi. In attesa che qualcuno scopra come procurarsi il dono dell’ubiquità, andiamo a incominciare.

Giovedì 4 ottobre alle ore 21.00 la Casa del Jazz di Roma ospita un happening davvero interessante: il reading _Vola come una farfalla, punge come un’ape_, dedicato alla figura di Muhammad Ali, in cui si alterneranno sul palco Alberto Castelli (forse il principale giornalista italiano specializzato in black music, ne avevamo già parlato [**qui**](https://hotmc.com/soul-people-guida-essenziale-ai-giganti-della-musica-black/ "http://hotmc.com/soul-people-guida-essenziale-ai-giganti-della-musica-black/")), Kiave e mr DMC. Tutti i dettagli li trovate sulla [**pagina Facebook dell’evento**](https://www.facebook.com/alrigazzi?fref=ts#!/events/426283477433806/ "https://www.facebook.com/alrigazzi?fref=ts#!/events/426283477433806/").

Ne avevamo già parlato su queste pagine, ma vi ricordiamo nuovamente che l’8 e il 9 ottobre sbarca nelle sale (in inglese, ma sottotitolato in italiano) **_The art of rap_**, documentario pluripremiato ad opera di Ice-T e dedicato alla nascita e alla crescita della cultura hip hop così come la conosciamo. Per sapere dove andare a vederlo (attenzione: resterà in cartellone solo per due giorni!), potete consultare l’apposito [**elenco dei cinema aderenti all’iniziativa**](https://www.facebook.com/theartofrapitalia "https://www.facebook.com/theartofrapitalia").

Il 13 ottobre, nella non italianissima ma molto accessibile Lugano, arriva **dj Jazzy Jeff**, più precisamente al WKND Club. Per informazioni c’è la [**pagina Facebook del locale**](https://www.facebook.com/wkndlugano "https://www.facebook.com/wkndlugano").

Il 19 ottobre U-Net presenta al Cox 18 di Milano la sua ultima fatica letteraria, _**Louder than a bomb**_(Agenzia X), ideale seguito dei già noti _Bigger than hip hop_ e _Renegades of funk_. Oltre all’autore, si alterneranno al microfono e ai piatti anche Mastino, The Night Skinny, Esa, dj Pandaj, Leleprox, Funky Kruger e Calamity Jade. Più dettagli [**qui**](https://www.facebook.com/alrigazzi?fref=ts#!/events/372926752787966/ "https://www.facebook.com/alrigazzi?fref=ts#!/events/372926752787966/").

Avevamo già segnalato la data svizzera (27 ottobre) di **dj Premier e Bumpy Knuckles**, ma con piacere annunciamo che se ne aggiunge anche una italiana il 26 ottobre, all’Impero II di Giugliano in Campania. Vi rimandiamo all’infoline telefonica, per ora la sola disponibile: 335-8426542.

Il 20 novembre il Tunnel di Milano ospiterà il concerto di **Big Sean**, pupillo di Kanye West, per un’unica data italiana: Hotmc mette in palio una coppia di biglietti, per sapere come vincerli leggete[ **l’apposito articolo**](https://hotmc.com/competition-big-sean-vinci-i-biglietti-per-il-concerto-di-milano/ "http://hotmc.com/competition-big-sean-vinci-i-biglietti-per-il-concerto-di-milano/").

Il 24 novembre riparte il **Tecniche Perfette** con la semifinale per il Veneto al csoa Pedro di Padova: per rimanere aggiornati sul contest di freestyle più importante d’Italia, c’è il sito [**Tecnicheperfette.com**](http://www.tecnicheperfette.com/ "http://www.tecnicheperfette.com/").

Chiudiamo infine con il Red Bull BC One, uno dei principali contest di breakdance del pianeta. L’ultima semifinale si è svolta il 24 settembre a Rotterdam (il video lo potete vedere [**qui**](https://live.redbull.tv/events/111/bc-one-rotterdam/ "http://live.redbull.tv/events/111/bc-one-rotterdam/")) e la finalissima sarà l’8 dicembre a Rio de Janeiro: in caso siate impossibilitati a fare una trasferta in Brasile, sappiate che potete seguirla in streaming sul sito [**Redbullbcone.com**](http://www.redbullbcone.com/ "http://www.redbullbcone.com/").

Ma non è finita qui: vi ricordiamo che da domani fino al 9 novembre sono in programma anche i concerti di **Cormega e Large Professor** (Bologna e venezia), **Keith Murray** (Roma), **Bon Iver** (Milano) e **The Coup** (Milano). E molto, molto altro. Le informazioni su tutti questi eventi le trovate nella [**scorsa puntata della nostra rubrica**](https://hotmc.com/eventi-concerti-27-settembre-9-novembre/ "http://hotmc.com/eventi-concerti-27-settembre-9-novembre/"). Enjoy!
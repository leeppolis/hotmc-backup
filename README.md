# Hotmc Backup

Questo repository contiene in backup di tutti i contenuti (news, interviste, articoli, recensioni) pubblicati su [HOTMC](https://hotmc.com) tra il 2002 e il 2022.

# Hotmc

[HOTMC](https://hotmc.com) ha avuto una storia travagliata: all'inizio si trattava di un sito essenzialmente di news, aggiornate settimanalmente. Si è poi evoluto in un vero e proprio magazine, si è fuso con altre realtà che gravitavano attorno al movimento hip hop italiano (una su tutti [CIRI - Cerca Il Rap Italiano](https://ciri.it), motore di ricerca ante-litteram dedicato ai siti hip hop in lingua italiana), ha dato vita a realtà che hanno lasciato il segno ([HipHopHotBoards](https://hiphophotboards.com): la community pre-social network dedicata all'hip hop più frequentata in Italia) e creato esperimenti che, in un'epoca pre-facebook hanno aiutato la piccola comunità hip hop italiana a promuoversi ([LiveHipHop](https://livehiphop.it) - Il calendario per gli eventi hip hop in Italia).

Nel corso della sua lunga esistenza ha anche fatto parte, per un breve periodo, del circuito di [RockIt](https://rockit.it) (2010 - 2012), prima di tornare indipendente.

Dopo tanti anni, quello che è stato il più longevo magazine online italiano dedicato all'hip hop ha deciso di cambiare nuovamente veste: il sito non verrà più aggiornato, **[ma rimarranno online liberamente accessibili quei contenuti che riteniamo più interessanti e rappresentativi dello "spirito" di HOTMC](https://hotmc.com)**.

Tutti gli altri contenuti, racchiusi in questo repository, sono accessibili come file "raw" in formato *markdown* a disposizione di chiunque voglia (o abbia necessità) di consultarli per nostalgia, studio, o puro divertimento.

## Organizzazione dei contenuti

Ogni cartella rappresenta un tipo di contenuto. I contenuti a disposizione sono:

- News
- Interviste
- Editoriali
- Rubriche
- Recensioni
- Articoli

## Struttura dei file

Ogni file contiene le seguenti informazioni:

- layout: Layout della pagina per il rendering in HTML;
- **category**: La categoria di appartenenza, che corrisponde al nome della directory in cui i file sono contenuti;
- banner: L'URL relativo dell'immagine `og:image`;
- **title**: Il titolo dell'articolo;
- excerpt: L'abstract auto-generato dell'articoli;
- quote: Sempre vuoto;
- description: Il contenuto di `og:description`, autogenerato;
- keywords: sempre vuote;
- **date**: La data originale di pubblicazione;
- **author**: L'autore dell'articolo;
- cover: L'URL relativo dell'immagine reppresentativa dell'articolo stesso;
- **Il contenuto dell'articolo in formato markdown.**

Le immagini i cui URL sono referenziati nei file di dati non sono più disponibili.

## Per informazioni

Per informazioni o richieste, aprite una *issue* qui su Github, saremo felici di rispondervi.

# Licenza

Tutti i contenuti sono distribuiti con una licenza **[Creative Commons CC BY - Attribuzione 4.0](https://creativecommons.org/licenses/by/4.0/deed.it)** che significa in sostanza che sei libero di riutilizzare il materiale come preferisci, ma sei obbligato a citarne l'origine (questo repository, HOTMC, e l'autore dell'articolo).
